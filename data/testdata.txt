__label__Romantic వీడివో అలవిజయరాఘవుడు పోడిమి గొలువున బొదలీ జెలియా రాముడు లోకాభిరాముడు గుణధాము డసురలకు దమనుడు తామరకన్నులదశరథ తనయడు మోమున నవ్వీ మొక్కవె చెలియా కోదండధరుడు గురుకిరీటపతి పోదిగ సురముని పూజితుడు ఆదిమ పురుషుడు అంబుదవర్ణుడు నీదెస చూపులు నించీ జెలియా రావణాంతకుడు రాజశేఖరుడు శ్రీ వేంకటగిరి సీతాపతి వావిలిపాటిలో వరమూర్తి దానై వోవరి గొలువుల నున్నాడే చెలియా
__label__Devotional శరణంటే నీవు దిక్కు సర్వేశ్వరా నిరతి మాయావికిని నిజమేది యిన్నిటా బుట్టిన దేహి కింక కులశీల మేది చన్నుబాలకాని కాచార మేది పన్నిన సంసారికి పరమాత్ముచింత యేది వున్నతి జంతరపు బొమ్మ కుద్యోగ మేది పంచేంద్రియబద్ధునికి పట్టి స్వతంత్రమేది చంచలచిత్తునికి విజ్ఞాన మేది యెంచ భూతావాసుని కింక జేసే ధర్మ మేది నించి మలమూత్రకాయునికి భోగ మేది కామాతురునకును కర్మానుష్ఠాన మేది వాముల నిత్యలోభికి వైరాగ్య మేది శ్రీమంతుడైనయట్టి శ్రీ వేంకటేశ్వర నీవే కామించి కాచితి గాక గతి యేది
__label__Devotional ఎన్నిటికెన్నిటికని యెక్కడ దగిలెదము మన్నించు దేవ మాకుజాలు ముఖరమై మాకులకు మొదలబోసిననీరు శిఖలకు దనువెక్కి చిగిరించినయట్టు నిఖిలప్రయోజనాలు నీమూలమేకాన మఖపతి మీసేవే మాకుజాలు వరుసలనిన్నిటా వన్నె బంగారమే పరపరివిధముల పలుసొమ్ములైనట్లు నిరతి గర్మఫలాలు నీమూలమేకాన మరుగురుడవు నీవే మాకుజాలు వెలయ శ్రీవేంకటేశ వివిధజంతువులకు అలవిలేనిభూమే యధారమైనట్లు నెలవు దేవతలకు నీవేలికవుగాన మలసి నీశరణమే మాకుజాలు
__label__Devotional రాముడు రాఘవుడు రవికులు డితడు భూమిజకు బతియైన పురుషనిధానము అరయ బుత్రకామేష్టియందు బరమాన్నమున పరగ జనించిన పరబ్రహ్మము సురల రక్షింపగ నసురల శిక్షింపగ తిరమై యుదయించిన దివ్యతేజము చింతించే యోగీంద్రుల చిత్తసరోజములలో సంతతము నిలిచిన సాకారము వింతలుగా మనులెల్ల వెదకి కనేయట్టికాంతుల జెన్నుమీరిన కైవల్యపదము వేదవేదాంతములందు విజ్ఞానశాస్త్రములందు పాదుకొన బలికేటి పరమార్థము పోదితో శ్రీవేంకటాద్రి బొంచి విజనగరాన ఆదికి సనాదియైన అర్చావతారము
__label__Devotional సులభుడు మధుసూదనుడు మనమెలమి నమ్మిన నిట్టే సుండీ పడుచు మాటన కా ప్రహ్లదునెదుట పొడచూపె నాదిపురుషుడు అడవి దేహనక అదంతిమొఱకును తడవి కాచిన దైవము సుండీ ఆడుమాటలనక అంతలో ద్రౌపదిని వాడిమి గాచిన వరదుడు పోడిమి బేదనక పొందిన కుచేలుని వీడె సంపదిచ్చె విష్ణుడు సుండీ వీరువారన కిదె వేడిన వరములు సారేకు నిచ్చిన సర్వేశుడు మేరతో లోకముల మెఱసె నిప్పుడును యీరీతి శ్రీవేంకటేశుడే సుండీ
__label__Devotional ఇదివో నీప్రతాపము యెక్కడ చూచినా దానే యెదిటి బ్రహ్మాండము యిమ్ము చాల దిందకు పనిగొంటే భువిలో నేబదియే అక్షరములు కొనాడితే నీగుణాలు కోటానగోటి యెనసి పదునాలుగే యెడమైన లోకములు అనిశము నీవియైతే ననంతమహిమలు మించి నిండుకొంటే నెనిమిదియే దిక్కులు అంచల నీకతలైతే ననేకములు యెంచి చూచితే గలవి పంచమహాభూతాలే ముంచిన నీమాయ తుదమొదలే లేదు వుపమించి తెలిసితే నొక్కటే జగము అపురూపపు నీసృష్టి అతిఘనము అపరిమితపు జీవు లణువత్రులైనాను యెపుడు శ్రీవేంకటేశ యెక్కుడు నీదాసులు
__label__Devotional తెలియరాదు నీమాయ తెరమరగు పెక్కువలల జిక్కక నిన్నే కొలువగవలయు చూడగ నీజగత్తుకు సూత్రధారివి నీవు జోడై నీసూత్రాన నాడుచును సర్వంబునున్నది యేడ జూచిన నీవుందు వెవ్వరికి గానరావు వోడక స్వతంత్ర మొకరిపై వేతువు మఱపించా దలపించా మర్మజ్ఞుడవు నీవు గుణియై నీసంకల్పము కొలదే యీజీవులెల్లా మఱి నీ వీశ్వరుడవు మాటలకు జిక్కవు కఱకరి నితరుల గర్తలగా జేతువు అందరిమొర లాలించి అట్టె రక్షింతువు నీవు కందువ శ్రీవేంకటేశ కానవచ్చె నీమహిమ చెంది వరము లిత్తువు చేతికి సులభుడవు సందడి నెవ్వరినైనా సరిగా మన్నింతువు
__label__Romantic చిత్తము లెరిగి సేవసేయరమ్మా పొత్తులబువ్వానకు పొసగించరమ్మా పీటమీద గూచుండి పెండ్లాడి రిద్దరును చీటికిమాటికి నట్టె సిగ్గుపడేరు మాటలాడించి చూచితే మంతనమాడుకొనేరు తేటలుగా నింతలోనె తెరవేయరమ్మా చేతు లొగ్గించుకొంటాను సేసలు వెట్టుకొనేరు పోతరించి సెలవుల బూచి నవ్వేరు ఘాతల నొకరొకరి గడకన్నుల జూచేరు నీతెరిగి పచ్చడము నిండ గప్పరమ్మా కడు దలలువంచుక కాగిట నించుకొనేరు అడరి లోలోనే విడె మందుకొనేరు యెడయక శ్రీవేంకటేశు డింతయు గూడిరి బడిబడి దలుపు గొబ్బన మూయరమ్మా
__label__Devotional నేనొక్కడ లేకుండితే నీ కృపకు బాత్రమేది పూని నా వల్లనే కీర్తి బొందేవు నీవు అతిమూఢులలోన నగ్రేసరుడ నేను ప్రతిలేని ఘనగర్వపర్వతమను తతి బంచేంద్రియముల ధనవంతుడను నేను వెతకి నావంటివాని విడువగ జెల్లునా మహిలో సంసారపుసామ్రాజ్యమేలేవాడ నేను యిహమున గర్మ వహికెక్కితి నేను బహుయోనికూపసంపద దేలేవాడ నేను వహించుక నావంటివాని దేనోపేవా భావించి నావంటి నీచు బట్టి కాచినప్పుడుగా యేవంక నీకీర్తి గడునెంతురు భువి నావల్ల నీకు బుణ్యము నీవల్ల నే బ్రదుకుదు శ్రీవేంకటేశుడ యింత చేరె జుమ్మీ మేలు
__label__Romantic జాణతనా లాడే వేలే జంపు గొల్లెతా వోరి ఆణిముత్యముల చల్ల లవి నీకు గొల్లలా పోయవే కొసరుజల్ల బొంకుగొల్లెతా వోరి మాయింటి చల్లేల నీకు మనసయ్యీరా మూయకువే చల్ల చాడిముచ్చు గొల్లెతా వోరి పోయవొ పోవొ మాచల్ల పులు సేల నీకును చిలుకవే గోరం జల్ల జిడ్డుగొల్లెతా వోరి పలచని చల్ల నీకు బాతిగాదురా కలచవే లోనిచల్ల గబ్బిగొల్లెతా వోరి తొలరా మా చల్లేల దొరవైతి నీకు అమ్మకువే చల్లలు వొయ్యారిగొల్లెతా వోరి క్రమ్మర మాతోడ నిట్టే గయ్యాళించేవు సొమ్మెలం బోయే వేలే సొంపుగొల్లెతా వోరి దిమ్మరి కోనేటిరాయ తిరమైతి నికును
__label__Romantic బలిమిసేయక నీవు పదవమ్మా చెలియ నామనసు చేకొనవమ్మా ననుపు లేనిచోట నవ్వుటకంటెను జునిగి వాదులడుచుటె సుఖము మనసు రానిచోట మాటలాడుకంటెను మునుపనే తనలోనిమోనమే సుఖము ప్రేమలేనిపతి బిలుచుకంటెను సోమరై వేగించుటె సుఖము కామించనిరతి గరగుటకంటెను ఆమారు కంభమునలముటె సుఖము ఒల్లమి సరి గూచుండుటకంటెను చల్లగ దొలగుటె సమసుఖము ఎల్లగ శ్రీవేంకటేశుడు నన్నుగూడె కొల్లగనిదియే కోరుట సుఖము
__label__Devotional చీ చీ వివేకమా చిత్తపు వికారమా యేచి హరి గొలువక హీనుడాయ జీవుడు బతికేనంటా బోయి పయిడి వుచ్చుక తనపతి యవసరముల బ్రాణమిచ్చీని బతు కందులోన నేది పసిడి యెక్కడ నుండు గతి హరి గొలువక కట్టువడె జీవుడు దొడ్డవాడనయ్యేనని దొరల గొలిచి వారికడ్డము నిడుపు మొక్కు నతిదీనుడై దొడ్డతన మేది యందు దొర యాడనున్నవాడు వొడ్డి హరి గొలువక వోడుపడె జీవుడు చావనేల నోవనేల సారె గిందుపడనేల యీవల శ్రీవేంకటేశుడింట నున్నాడు దేవు డాతడే నేడు తెలిసి కొలిచే గాని భావించ కిన్నాళ్ళదాకా భ్రమబడె జీవుడు
__label__Devotional వీడివో లక్ష్మీపతి వీడివో సర్వేశుడు వీడివో కోనేటిదండ విహరించే దేవుడు కొండ గొడగుగ నెత్తి గోవుల గాచె నాడు కొండవంటి దానవుని గోరి చించెను కొండ శ్రీవేంకటమెక్కి కొలువున్నా డప్పటిని కొండవంటి దేవు డిదే కోనేటికఱుతను మాకుల మద్దులు దొబ్బి మరి కల్పభూజమనేమాకు వెరికి తెచ్చెను మహిమీదికి మాకుమీద నెక్కి గొల్ల మగువల చీరలిచ్చి మాకుల కోనేటిదండ మరిగినా డిదివో శేషుని పడగెనీడ జేరి యశోద యింటికి శేషజాతి కాళింగు జిక్కించి కాచె శేషాచలమనేటి శ్రీవేంకటాదిపై శేషమై కోనేటిదండ జెలగీని దేవుడు
__label__Romantic ఔలేరా జాణతనాలాడేవు నీవు లేలే నే నీవలె లెక్కలు వెట్టేనా కప్పకురా నీగుణాలు కందువ పొద్దాయ నేగప్పినట్టే నీకుచాలు గప్పేవు గాక ముప్పిరి గరగకురా ముదితల జూచి నీవే కప్పురము నోరిలోనే కరచేవుగాక కన్నుల గీటకురా కాంతలకు నేనా నీవే కిన్నెరతంత్రుల గోర గీటేవు గాక యెన్నిక చెమట చింద నేలరా చెక్కులవెంట  చిన్ని మోవి దేనె నీవే చిందేవే యిపుడు జాఱనీకురా సిగ్గు సంగడిరతుల నీకే జాఱెగదీ మునిగోంగు సంతసాలతో మీఱి శ్రీ వేంకటేశ్వర మేలుతో గూడితివి ఆఱడికూటములెల్లా నబ్బెగదే నీకు
__label__Romantic సిగ్గువడ నికనేల శిరసు వంచగనేల తగ్గులేని సరసాల తమిరేచరాదా పలుమారు నీచేతలు పచ్చిగా నాడగరాక చెలియ చెక్కిటిమీదిచేత నున్నది మొలకచన్నులమీద మొనగోర సోకింపించి సెలవుల నవ్వింపించి చెంగలించరాదా కొచ్చి కొచ్చి నేమేన గురుతులు చూపలేక ముచ్చెటతో సారె నీకు మొక్కుచున్నది కచ్చుపెట్టి యాపెను నీకాగిటను బిగియించి ఇచ్చకపు వలపుల నీదింపించరాదా రతికెక్కినట్టినిన్ను రవ్వసేయ జాలక మితిమీరి నిన్ను గూడి మెచ్చుచున్నది సతమై శ్రీ వేంకటేశ చనవిచ్చి మన్నించి యితవుగా మోవి ఇచ్చి ఇటు మెప్పించరాదా
__label__Romantic పెను బండుగలు సేసి పిలిపించె నిన్నమాపె పెనగీజిత్తపు చింత పెనులంపటముల చెవుల బండుగ సేనె చెలి నీ సుద్దులు విని నవకపు వేడుక నిన్నటిమాపె తివిరి వేగుదాకా దీపాళిపండుగ నేసె జవకట్టి నిను బాసి జాగరాలను కన్నులపండుగ సేసె కలికి మేడపై నుండి నిన్ను దప్ప కిట్టె చూచి నిన్నమాపె వున్నతి నొక నిమిష ముగాదిపండుగ నేనె తన్ను దానె తనలోని తమకానను నిచ్చపండుగలు సేసే నీతోడి మాటలనె నెచ్చెలి యల్లంతనుండి నిన్న మాపె పచ్చిగా లక్ష్మిదేవి పండుగలు సేసె నిదె యిచ్చకుడ శ్రీవెంకటేశ నిన్ను గూడెనూ
__label__Devotional ఏ పురాణముల నెంత వెదకినా శ్రీపతిదాసులు చెడరెన్నడును హరివిరహితములు అవి గొన్నాళ్ళకు విరసంబులు మరి విఫలములు నరహరి గొలిచిటు నమ్మిన వరములు నిరతము లెన్నడు నెలవులు చెడవు కమలాక్షుని మతిగానని చదువులు కుమతంబులు బహుకుపథములు జమళి నచ్యుతుని సమారాధనలు విమలములే కాని వితథముగావు శ్రీవల్లభుగతి జేరని పదవులు దావతులు కపటధర్మములు శ్రీవేంకటపతి సేవించు సేవలు పావనము లధికభాగ్యపు సిరులు
__label__Devotional ఇందిరారమణు దెచ్చి యియ్యరో మాకిటువలె పొంది యీతని బూజించ బొద్దాయనిపుడు ధారుణి మైరావణు దండించి రాముదెచ్చి నేరుపుమించిన యంజనీతనయా ఘోరనాగపాశముల గొట్టివేసి యీతని కారుణ్యమందినట్టి ఖగరాజ గరుడా నానాదేవతలకు నరసింహు గంభములో పానిపట్టి చూపినట్టి ప్రహ్లాదుడా మానవుడై కృష్ణమహిమల విశ్వరూపు పూని బండినుంచుకొన్న పొటుబంట యర్జునా శ్రీ వల్లభునకు నశేషకైంకర్యముల శ్రీ వేంకటాద్రి వైన శేషమూరితీ కైవసమైన యట్టి కార్తవీర్యార్జునుడా యీ దేవుని నీవేళ నిట్టె తెచ్చి మాకు నియ్యరే
__label__Romantic తగునయ్య హరి నీకు దానము దెచ్చుకొనిన జగములో భూకాంత సౌభాగ్యలక్ష్మి కిమ్ముల శిశుపాలుని గెలిచి చేకొంటివిగా సమ్మతించి రుక్ష్మిణి జయలక్ష్మి అమ్ము మొనను జలది నడచి లంక సాదించి కమ్మర జే కొన్నసీతే ఘనవీరలక్ష్మి నరకాసురు నడచి నవ్వుతా జేయివేసితివి సరిగా సత్యభామే పో సంగ్రామలక్ష్మి హిరణ్యకశిపు గొట్టి యింద్రాదులకు నీచే వరమిప్పించినయాకే వరలక్ష్మి నిండినవురముమీద నిఖిలసంపదలతో అండనుండే యాకెపో ఆదిలక్ష్మి మెండగుశ్రీ వేంకటాద్రిమీద నీసరుస నేగే గండుమీరె గళలతో గల్యాణలక్ష్మి
__label__Romantic ఇన్నాళ్లు నేడ నుండెనో యెవ్వరు నెఱగరు కన్నుల యెదుట నేడు గానబడెగాని యేమి గావలెనో కాని యీపె నీకు నెదురై మోముకళలుదేరగ మొక్కె నిపుడు చేముట్టి యీతిని జేరి కాగిలించితివి మీమీచుట్టరికము మేమిదివో కంటిమి యేవూరోకాని తాను నీ యింటికే వచ్చి బత్తితో సేవలెల్లా జేసితేను చెలగితివి భావమెరిగి గందము పైబూసి నవ్వితివి దోమటిమీయిద్దరిపొందులు నేడు గంటిమి తనుపే రేటిదోకాని తగిలి శ్రీవేంకటేశ చెనకుచు నీపై దాను సేసవెట్టెను యెనసితి విటు నన్ను యే నలమేలుమంగను నినుపులమీ ఇంపుల నేడు నేము గంటిమి
__label__Devotional దేవ దేవ నీ దివ్యమహిమ లివి నీ వొక్కడవే నిఖిలక ర్తవూ అనిశము సురలకు నటు రక్షకుడవు దనుజులకు లయాంతకుడవూ దినము బితాళ్లకు తృప్తికరుండవు జనుల కెల్ల సంసారసుఖమవూ మునులకు సంతత మోక్షప్రదుడవు ఘనగ్రహములకు కాలమవూ అనయము సిద్ధుల కక్షయ ఘుటికవు నిను గనువారికి నిధానమవూ బహువేదములకు పరమార్థంబవు సహజ జగములకు శరీరివీ మహిమల నలమేల్మంగకు మగడవు యిహమునకు శ్రీవేంకటేశ వరదుడవూ
__label__Romantic నీయంతవారమా నీవార మింతేకాక నాయమాడేవారమా నమ్మేవారముగాక మారుకొని నేము నీతో మాటలాడేవారమా వైరము లేకుండ దిట్టేవారముగాక చేరి నీమేను నొవ్వ చెనకేటివారమా నారుకొన గోరుసోక నవ్వేవారముగాక సరికిబేసికి నీతో జగడాలవారమా వరుసెరిగి జంకించేవారముగాక పరిపరివిధముల పగచాటేవారమా గొరబుగా కొంగువట్టుకొనేవారముగాక బలిమి గాగిట నన్ను బబ్టుకొనేవారమా వలపించి లోలో గూడేవారముగాక కలసితి వీడ శ్రీవేంకటేశ్వరుడ నన్ను పిలిచేటివారమా ప్రేమవారముగాక
__label__Romantic కడమలే దేమిటాను ఘనుడవయ్యా కడుపులోనే నేర్పితి కంటిమయ్యా సిగ్గువడ్డఆపెనే చీరవట్టి తీసేవు అగ్గలమైతి వన్నిటా నౌనయ్యా వొగ్గి నవ్వేయాపెనే వూరకే గిలిగించేవు తగ్గులేనిజాణడవు తగునయ్యా మొక్కేటియా సెపైనే మోపేపు నీపాదములు మిక్కిలి నేరుపరవి మేలయ్యా అక్కరపడేయాపెకే ఆసలు మరి రేచేవు యెక్కువగుణాలు నీయం దెఱిగితిమయ్యా కూడేటియాపెనే కుచ్చి కాగిలించేవు వోడనేమిటికి నీవు వొప్పితిమయ్య పాడితో శ్రీవేంకటేశ పైకొని యాపె బైకొంటి వేడనైనా నీవే దొర నియ్యకొంటిమయ్యా
__label__Romantic తెలిసినవాడవు ధీరుడవిన్నిటా నీవు చలము సాదింతురా సతులతో నీవు అప్పటి మానవు మాటలాపెతో నీవు కప్పురమిచ్చినమీద గలదా వాదు చెప్పరాని తిట్టుదిట్టి చేయెత్తి మొక్కితేను వొప్పుగొనవద్దా మఱి వొరట్లేమిటికి తలవంచుకున్నాడవు తరుణియెదుట నీవు సెలవి నవ్వినమీద సేతురా యింత కలువపువ్వులవేసి కౌగలించుకొంటేను అలుకదీరగవద్దా ఆనలు మరేటికి బింకములు నెఱుపేవు ప్రియురాలి యెదుటను సంకెలు దీర్చినమీద చలమేటికి అంకెల శ్రీవేంకటేశ ఆలయించి నిన్నుగూడె మంకులు మానగవద్దా మదము మరేటికి
__label__Romantic మామనునేతు మాగతవానసి కాముకవిద్యాకల చలరే భిల్లవధూకుచపీడన కుతుకోత్ఫుల్లకరాంబుజ భూషణ పల్లవ గోపక పరివృత శఠజనవల్లభ రతిపరవశ చలరే గోపీజన కుచకుంకుమ పంక విలేపన మిళిత లలితదేహ తాపకరణ సంతత బహువినయాలాప రూపమేళన చలరే పరవనితామణి పరతంత్రత్వా త్పరుష నఖాంకిత పతిరసికిమ్ కురవకభూరుహ కుంజగృహంతే తిరువేంకటనగాధిప చలరే
__label__Romantic అవతారమందె నిదె అద్దమరేతిరికాడ భవహరుడు శ్రావణబళహుళాష్టమిని వసుదేవుడు సేసిన వర తపము ఫలము పసల దేవకిపాలి భాగ్యరేఖ దెసల సజ్జనులకు తిరమైన పుణ్యము కొరికె కంసుని గుండెదిగులు నందగోపుని యెదుటి నమ్మిన యైశ్వర్యము కందువ యశోదకు కనకనిధి ముందరి గొల్లెతలకు మోహపు బాలజలధి సందడి శిశుపాలుని సంహరము దేవతలమునులకు దివ్యమైన పరంజ్యోతి భావించుదాసుల వజ్రపంజరము శ్రీవేంకటాద్రిమీద జెలగే కృష్ణుడిదివో దావతి నరకాసురు తలగుండుగండడు
__label__Romantic కొత్తలు నీ చేతలు గోవిందరాజ పొత్తుల మగడవై భోగించే విపుడు పాదము లిద్దరి మీద బంచివేసి చాచుకొని సోదించి నీవిరుమొన సూదివైతివి సాదించి యిద్దరు చేతి సన్నల నిన్నునొత్తగా దాదాత వలపు దూచే తాసు వలెనైతివి కన్ను సన్నల నిద్దరి కళలు రేచి రేచి వన్నెసరసముల కావడివైతివి అన్నిటా సెలవుల నవ్వాపెకు నీపెకు నిచ్చి పన్ని రెండు చక్రముల బండివైతివి అండనె శ్రీ వేంకటేశ అదె గోవిందరాజవై చండిదీర సిరికి భూసతికి నీవు రెండు చేతుల యిద్దరికి గాగిలిచ్చియిచ్చి కొండుక జమళి పెండ్లి కొడుకవునైతివి
__label__Romantic సారెనేలే జగడము సారెనేలే సణగులు సారెనేలే పతితో బంతము సారెనేలే పెదవుల గొణగుచు బీరములాడుచు కొదలుదిట్లనే కొసరుచును సెలవుల నవ్వేవు చేతులు చాచేవు సళుపుజూపులనె చల్లేవు చిడుముడిపడకువె శ్రీవేంకటపతి కడపరాయడయి కయికొనెను
__label__Devotional వెదకితే నీవంటి వేల్పు లెవ్వ రున్నారు అదన నీ దాసుడైన యతడె పుణ్యుడయ్యా యేలేది పరమపద మీశ్వరుడ విందరికి మేలిమి శ్రీభూమీసమేతుడవు పాలింతువు లోక మెల్ల బ్రహ్మంతవాడు గొడుకు వాలాయించి నిన్ను గొల్చువాడే ధన్యు డయ్యా పండేది పాలజలధి పంపు సేసేది చక్రము నిండువన్నెపైడికోక నీ మేనది వుండుదు వందరిలోన యోగమాయ నీ మహిమ అండ నిన్ను నమ్మినవా డన్నిటా బూజ్యు డయ్యా సూరలు నీ యాజ్ఞవారు సూర్యచంద్రులు కన్నులు బిరుదు టెక్కెములు చూపే వేదములు వురమున నలమేల్మంగ యొప్పెను శ్రీవేంకటేశ గరిమ నీ శరణన్న ఘనుడే నేర్పరయ్యా
__label__Devotional ఆలవటపత్రశాయివైనరూప మిట్టిదని కొలువై పొడచుపేవా గోవిందరాజా పడతులిద్దరిమీద బాదములు చాచుకొని వొడికపు రాజసాన నొత్తగిలి కడలేని జనాభికమలమున బ్రహ్మను కొడుకుగా గంటి విదె గోవిందరాజా సిరులసొమ్ములతోడ శేషునిపై బవళించి సొరిది దాసుల గృప జూచుకొంటాను పరగుదైత్యులమీద పామువిషములే నీవు కురియించితివిగా గోవిందరాజా శంకుజక్రములతోడ జాచినకరముతోడ అంకెల శిరసు కింది హస్తముతోడ తెంకిన శ్రీవేంకటాద్రి దిగువతిరుపతిలో కొంకక వరములిచ్చే గోవిందరాజా
__label__Devotional ఎవ్వరు గుర్తలు గారు యిందిరానాథుడే కర్త నివ్వటి ల్లాతనివారై నేమము దప్పకురో కర్మమే కర్తయైతే కడకు మోక్షము లేదు అర్మిలి జీవుడు గర్తయైతే బుట్టుగే లేదు మర్మపుమాయ గర్తఅయితే మరి విజ్ఞానమే లేదు నిర్మితము హరి దింతే నిజమిదెఱగరో ప్రపంచమే కర్తయైతే పాపపుణ్యములు లేవు వుపమ మనసు గర్తైఉంటే నాచార మే లేదు కపటపు దేహములే కర్తలయితే చావు లేదు నెపము శ్రీహరి దింతే నేరిచి బ్రదుకరో పలుశ్రుతులు గర్తలై పరగితే మేర లేదు అల బట్టబయలు గర్తైతే నాధారము లేదు యెలమి నిందరికి గర్త యిదివో శ్రీవేంకటాద్రి నిలయపుహరి యింతే నేడే కొలువరో
__label__Devotional పట్టరో వీదుల బరువులువెట్టి పుట్టుగులతో హరి పొలసీ వీడే వేవేలు నేరాలు వెదకేటి దేవుడు ఆవుల గాచీ నలవాడే పోవుగ బ్రాహ్మల బుట్టించు దేవుడు సోవల యశోదసుతుడట వీడే ఘనయజ్ఞములకు గర్తగు దేవుడు కినిసి వెన్న దొంగిలె వీడే మునుల చి త్తముల మూలపుదేవుడు యెనసీ గొల్లెతల యింటింట వీడే నుడిగి నారదుడు నుతించు దేవుడు బడి రోల గట్టువడె వీడే వుడినోని వరము లొసగెడు దేవుడు కడగిన శ్రీవేంకటగిరి వీడే
__label__Devotional అతిదుష్టుడ నే నలసుడను యితర వివేకం బికనేది ఎక్కడ నెన్నిట యేని సేసితినొ నిక్కపుదప్పులు నేరములు గక్కన నిన్నిట కలిగిననీవే దిక్కుగాక మరి దిక్కేది ఘోరపుబాపము కోట్లసంఖ్యలు చేరువ నివె నాచేసినవి నీరసునకు నిటు నీకృప నాకిక కూరిమి నా యెడ గుణమేది యేఱిగి చేసినది యెఱగక చేసిన కొఱతలు నాయెడ గోటు లివే వెఱపు దీర్చి శ్రీవేంకటేశ కావు మఱవక నాగతి మరి యేది
__label__Romantic ఇందరికి నీవే గుఱి యిదివో దిష్టాంతము కందువతో జేయవయ్య కాపురములూ చేతికి లోనైనయట్టి చెలువుడు గలిగితే యేతులకు రమణు లేమేమి సేయరు గాతల నీ శిర సెక్కె గామిని యొకతె దొల్లి యీతల దమవారు యేమి సేతురో మగవాడు వలచితే మగువలయినవారు యెగసక్కేలకును యేమేమి సేయరు వెగటుగ నొక లేమ వీపున మోపించె నిన్ను యెగువదిగువసతు లేమి సేతురో శ్రీవేంకటేశ నీవు చిత్తగించి కూడితేను యేవనితలై నా నేమేమి సేయరు శ్రీవనిత వురముపై జేకొని నిలిచె నీకు యీవల మాబోంటెల్లా నేమి సేతురో
__label__Romantic ఇంతి భువనమోహినియైన ఫలము కాంతుని దలచి వగల జిక్కెనిపుడు మెలుతకన్నులు గండుమీలైన ఫలము తొలకురెప్పల నీరు దొరకె నేడు లలనమై నవపుష్పలతయైన ఫలము వలపు చెమట నీట వడి దోగె నిపుడు మెఱుగారు నెరులు తుమ్మిదలైన ఫలము నెఱి దమ్మిమోముపై నెలకొన్నవి పఱచు జక్కవలు గుబ్బలైన ఫలము తొఱలి తాపపురవితో గూడె నిపుడు పలు వన్నెమోవి బింబమైన ఫలము చిలుక వోట్లచేత జెలువొందెను కలికి వేంకటపతి గలసిన ఫలము సొలసినాడనె నిత్యసుఖమబ్బె నిపుడు
__label__Romantic వలపారగించవమ్మ వనిత నీయలుక చిత్తమున కాకలి సేసినది అడియాసలనె పక్వమైన సోయగపువెడయలుకల మంచి వేడి వేడి రుచులు ఎడసేసి తాలిమి నెడయించి పైపైనె పొడమిన తమకంపు బోనము వెట్టినది ఆమంచి మధురంపు ఆధరామృతముల వేమారు దావులు చల్లు వెన్నెలబయటను కొమలపు దరితీపు కోరిక గుమ్మరించి భామకు పూబానుపు పళ్ళెము వెట్టినది కన్నుల కాంక్షలనెడి కళవళములు దీరె సన్నపు నవ్వులనెడి చనవగ్గలించెను అన్నువపు మరపు నీ కంతవింత గలిగె నేడిన్నియును దిరువేంకటేశుని మన్ననలు
__label__Romantic విరహిణి మొదలనే వీరి వొట్లిక నేల తరుణికి శృంగారాలు తగినవే సేయరే అలినీలవేణికి నది యేలే సంపెంగలు అలరుదామెరవిరు లగు గాక పొలసి పికవాణికి వుయ్యకురే జవ్వాది చిలుకు చిగురు బంతి చేతి కియ్యరే దంతియానకు సింహల దగ వ్రాసిన చీరేలే చెంతలనే లతల మంజిష్టి గాక రంతు గలువకంటికి రవిపదక మిదేలే పంతముతోడ చంద్రాభరణము లిడరే వడి నీపె గిరికుచవజ్రాల సేస లేలే అడరు బూవులసేసే అమరు గాక బడి శ్రీవేంకటేశుడు పడతిని గూడె నింక కడు గుంకుమపూతేలే గందవొడి చల్లరే
__label__Romantic విరహంబు వేడాయ విరుల మొన వాడాయ తరవాతిపనుల కిటు తడవేల ఇకను పిలువరే నాయకుని బ్రేమంపుచెలిమీదనలదరే శ్రీగంధ మందాకాను నిలువరే కొంతవడి నిండురొద లిటు మాని కలికిమై చెమరించె గంద మిక బనులు చెరుగరే తురుములో జెదరిజారిననెరులు కరగెనే చెలినుదటికస్తూరిబొట్టు మరుపరే కప్పురము మగువదప్పులు దీర నెరపుదము నేరుపులు నిమిషంబుమీద అంపరే యెదురుగా నతనికి గానుకలు చెంపలను బన్నీరు చిలుకగదరే యింపులను శ్రీవేంకటేశుడిదె వచ్చి సతి సొంపులను గూడె నిక సొలయ నేమిటికే
__label__Devotional ఇవ్వల వెదకితేనే యేమి లేదు అవ్వలికి దాటి మీరు అందుకోరో శుభము కనురెప్పల తుదల గట్టువడె గాలము ఘనమై చేతులతుద గర్మమున్నది మనసు కొట్టగొననే మరి దైవమున్నాడు చెనకి యిక నెన్నడు సేయరో పుణ్యములు కనకము దాటితేనే ఘన సుఖమున్నది వెనక చీకటికొన వెలుగున్నది వనితల అవ్వలనే వరవిజ్ఞాన మున్నది పనిగొని యితవైతే బ్రదుకరో జీవులు కాయము కొట్టగొననే ఘన వైకుంఠమున్నది బాయట శ్రీవేంకటపతి వున్నాడు మాయలకొనలనెల్లా మనము నున్నారము పాయక తెలుసుకొని పట్టరో యీతెరువు
__label__Devotional ఏలవయ్య లోకమెల్ల యిట్టె రాము దీవెనచే నీలవర్ణ హనుమంత నీవు మాకు రక్ష మొదల నింద్రుడు నీ మోమునకెల్లా రక్ష యిదె నీ శిరసునకు నినుడు రక్ష కదిసి నీ కన్నులకు గ్రహతారకాలు రక్ష చెదరని మేనికెల్ల శ్రీ రామరక్ష పిరుదు వాలమునకు బెడిదపు శక్తి రక్ష గరుడడు నీకరయుగముల రక్ష గరిమ నీకుక్షికి కరివరదుడు రక్ష సిరుల నీ మహిమకు శ్రీ రామ రక్ష వడి నీ పాదములకు వాయుదేవుడు రక్ష తొడలకు వరుణుడు తొడగు రక్ష విడువని మతికిని వేద రాసులే రక్ష చెడని నీ యాయువుకు శ్రీరామరక్ష నలువ నీగళ రక్ష నాలుక కుర్వర రక్ష అలర నీసంధులకు హరుడు రక్ష పలు నీరోమములకు బహుదేవతలు రక్ష చెలగు నీచేతలకు శ్రీ రామరక్ష అంగవు నీతేజమున కగ్నిదేవుడు రక్ష శృంగారమున కెల్లా శ్రీ సతి రక్ష మంగాంబునిధి హనుమంత నీ కేకాలము చెంగట శ్రీ వేంకటాద్రి శ్రీ రామరక్ష
__label__Devotional నీ వొక్కడవే నాకు జాలు నీరజాక్ష నారాయణ నీవే నాకు గతియని తెలిసితి నెక్కొని యితరము వృథా వృథా మీ నామోచ్చారణమే మెరసిన దుఃఖనివారణము మీ నామోచ్చారణమే మెలగు శుభకరము నానావేదశాస్త్రములు నవపురాణేతిహాసములు మీ నామములోనే వున్నవి మిగిలిన విన్నియు వృథా వృథా నీ పాదమూలము నింగియు భువియు రసాతలము నీ పాదమూలము నిఖిలజీవపరిణామములు దీపించిన చరాచరంబులు దివ్యులు మునులును సర్వమును నీ పాదమూలమే మరి నెరి నితరంబులు వృథా వృథా దేవ మీతిరుమేను దిక్కును బ్రహ్మాండాధారము దేవ మీతిరుమే నుత్పత్తిస్థితిలయములకును ఆకరము శ్రీవేంకటపతి నాభావము చిత్తము నీకే సమర్పణ దేవ మీశరణము చొచ్చితి దిక్కులన్నియును వృథా వృథా
__label__Devotional ఎఱుగుటకంటే నెఱగమే మేలు మఱి తెలివికంటే మఱుపే శుభము లంపటా లెఱగము లవలవ లెఱగము పంపుల బాల్యమే పరిణామము యింపులు నెఱగము యెగ్గులు నెఱగము జంపుల నిదురే సకలసౌఖ్యము ఆస లివెఱగము అలమట లెఱగము మూసిన గర్భమే మును సుఖము వాసులు నెఱగము వంతులు నెఱగము వేసట పుట్టని విధమే సుఖము పాపము లెఱగము బంధము లెఱగము శ్రీపతి దాస్యమే శేఖరము యేపున శ్రీవేంకటేశ్వరు శరణమే తీపులు మఱపేటి దివ్యానందము
__label__Romantic కోటిమన్మథాకార గోవింద కృష్ణ పాటించి నీమహిమలే పరబ్రహ్మ మాయ ఆకాశమువంటిమేను నమరేమూర్తివి గాన ఆకాశనదియె నీకు నభిషేకము మేకొని నీవే నిండుమేఘవర్ణు డవు గాన నీకు మేఘపుష్పాలే పన్నీరుకాపు చంద్రుడు నీమనసులో జనియించె నటుగాన చంద్రికలు కప్రకాపై సరి నిండెను యింద్రనీలపుగనులు యిలధరుడవు గాన తంద్ర లేక యాపె చూపే తట్టుపుణు గాయను లక్ష్మీపతివి గాన లాగుల నీ వురముపై లక్ష్మి యలమేలుమంగే లలి నీతాళి సూక్ష్మమై శ్రీవేంకటేశ చుక్కలపొడవు గాగ పక్ష్మనక్షత్రములే యాభరణహరములు
__label__Romantic వేగినంతా నిన్ను నేల వేసరించను నీ గతి దప్పకు చాలు నిండుకుండే నేను తనివి దీరని నీ దయ గలిగితే జాలు వొనరి నే నొక కొండై వుండే నేను మన సిచ్చి నీవు నాతో మాటలాడీతే జాలు వెను బలము సేసుక విఱ్ఱవీగే నేనూ నిచ్చలు నే నొకమారు నిన్ను గనుగొంటే జాలు పచ్చిదీరే వేడుకల బతికే నేను చెచ్చెర నా విన్నపము చెవి యొగ్గి వింటే జాలు తచ్చి నీ మేలెప్పుడును దలచే నేనూ తల యెత్తి నామోము తప్పక చూచితే జాలు వెలి లేని వలపుల వెలసే నేను యెలమి శ్రీ వేంకటేశ యిట్టే నన్ను గూడితివి చలివాసి యి క నిన్ను జట్టి గొనే నేనూ
__label__Devotional ముదమలర కాలముల మీరిటు మోసపోక హృదయమలర భజింపరో మీ రిటు ధనుర్మాసముల విధులన్ వేగ నాలుగు ఘడియలనగా వేదవేద్యులు లేచి సరగున నాగమోక్తవిధులను తమదేహానుగుణములుగా వేగమున సంధ్యాదులొగి గావించి విమలాంభోధిశయనుని బాగుగా బూజించరో యెడపక ధనుర్మాసముల విధులనె ఘనులు పరగు చీనాంబరములను నతి పరిమళమ్ముల బుష్పముల కడు వెరవుగా వేంకటపతి వేద్యసంగతుల అరుదుగా ధూపముల బహుదీ పాదులను తాంబాలవిధులను పరగ బూజింపుడు సమస్త ప్రభు ధ్రనుర్మాసమున విధుల ఘనులు
__label__Devotional అంతరంగములో నున్న హరియే గతి గాక చింతించి మొక్కితే దానే చేకొని రక్షించును పుట్టించిన కర్మమే పోషించకుండు నట బెట్టుగా మనసే మరపించు నట పట్టయిన దేహమే బతిమాలింపించు నట చుట్టము లెవ్వరు యెంచి చూచిన బ్రాణికిని పక్కన విత్తినభూమి పంట వండకుండు నట యెక్కడా మాయే భ్రమయింపించు నట అక్కరతో జేసిన పుణ్యమే కట్టివేసు నట దిక్కుదెస యెవ్వరు యీ దేహి గరుణించను ఆసల బెట్టే పాయమే అటమట మౌనట చేసే సంసార మజ్ఞాని జేయు నట వేసారక యింతకూ శ్రీవేంకటేశు డేలికట మోసపుచ్చే వారెవ్వరు ముదమే జీవునికి
__label__Romantic ఎమ్మెకాడు గదె యీదేవుడు కుమ్మరించీ మేలు గోవిందరాజు గొల్లెత లిందరు కొలువు సేయగ నల్లదె సరసమాడుచును తెల్లని కన్నుల తేట చూపులతో కొల్లున నవ్వీని గోవిందరాజు పడతు లిద్దరు పాదా లొత్తగాను అడరి కుచుము లంటుచును వెడగుమాటలు వేవే లాడుతాను కొడుకు గనెను గోవిందరాజు వూడిగపువారు వొద్దనే వుండగ జూడువలపులు చల్లుచును వేడుకతో శ్రీవేంకటాద్రిమీద గూడీ నిందరిని గోవిందరాజు
__label__Devotional నెట్టన శ్రీసతిమగనికి శరణు దిట్టయై సర్వేశుడైన దేవునికి శరణు చెలగి జగత్తులకు జీవులకు బ్రాణమై నెలవై వుండేయాతనికి శరణు తెలివై మఱపై దేహాలలో సూత్రమై వలనై రక్షించేయట్టివానికి శరణు చక్కగా వేదములకు సకలశాస్త్రములకు నెక్కొని గుఱుతైనవానికి శరణు దిక్కుదెసయి స్వతంత్రుడయి తేరిన ఆదిమూలమై అక్కజపు మహిమల యాతనికి శరణు యిరవుగ గరుణించి యిహపరాలొసగేటినిరతి శ్రీవేంకటేశునికి శరణు గురువై తల్లిదండ్రియై గుణము సుజ్ఞానములెరవులేక యిచ్చేటి యీతనికి శరణు
__label__Devotional మాయామోహము మాన దిది శ్రీయచ్యుత నీ చిత్తమే కలది యెంత వెలుగునకు నంతే చీకటి యెంత సంపదకు నంతాపద అంతటా నౌషధ మపథ్యమును సరి వింతే మిగిలెను వేసటే కలది చేసిన కూలికి జీతమునకు సరి పూసిన కర్మభోగము సరి వాసుల జన్మము వడి మరణము సరి ఆసల మిగిలిన దలపే కలది మొలచిన దేహము ముదియుటకును సరి దలచిన దైవము తనలోను యిలలో శ్రీవేంకటేశ నీ కరుణగలిగిన మాకెల్ల ఘనతే కలది
__label__Devotional పచ్చిదేరుచు నుట్ల పండుగాయను గచ్చులకు గొల్లెతలు కాగిలించి పట్టగా పీతాంబరముమీద పెద్ద కిరీటముమీద నేతిపాలచార లెల్ల నిండె నదివో జాతి గొల్లెతల వుట్లు సారె గోలలెత్తి కొట్టి చేతులు చాచారగించి చిమ్మి రేగగాను సొరిది సొమ్ములమీద సోయగపుచెక్కులపై పెరుగులు మీగడలు పేరుకొనెను అరుదుగ వీధులను అందరి వుట్లు గొట్టి దొరతనములతోడ దొమ్మి సేయగాను పూని శ్రీవేంకటేశుపై పొందెలమేలుమంగపై తేనెలును జక్కెరలు దెట్టెగట్టెను నానావిధములను నడుమ నుట్లు గొట్టి ఆనందాన నారగించి అలరుచుండగను
__label__Devotional అతిసులభం బిది యందరిపాలికి గతియిది శ్రీపతి కైంకర్యంబు పాలసముద్రము బలిమి దచ్చికొనిరాలరిదేవత లమృతమును నాలుక నిదె హరినామపుటమృతము యేల కానరో యిహపరసుఖము అడరి బాతిపడి యవని దేవతలు బడివాయరు యజ్ఞభాగాలకు విడువక చేతిలో విష్ణుప్రసాదము కడిగడియైనది కానరు గాని యెక్కుదురు దిగుదు రేడులోకములు పక్కన దపముల బడలుచును చిక్కినాడు మతి శ్రీవేంకటేశ్వరు డిక్కడి తుదిపద మెఱగరు గాని
__label__Devotional సులభమా యిందరికి జూడ సులభముగాక కలిగె మీకృప నాకు గమలారమణా సతతదయాచారసంపన్నుడై మఱికదా అతిశయవైష్ణవాన కరుహుడౌట వ్రతోపవాసతీర్థవరసిద్దుడైకదా మితిమీరి నరహరి మీదాసుడౌట సకలయజ్ఞఫలము సత్యము ఫలముగదా ప్రకటించి విష్ణునామపాఠకుడౌట అకలంకమతితోడ నాజన్మశుద్ధుడైకదా అకుటిలమగుమీచక్రాంకితుడౌట కెరలి సదాచార్యకృప గలిగినగదా నిరతి శ్రీవేంకటేశ నిన్ను గనుట మరిగి మీపై భక్తి మఱి ముదిరిన గదా అరయ మీకే శరణాగతుడౌట
__label__Romantic పలుకుదేనెల తల్లి పవళించెను కలికితనముల విభుని గలసినది గాన నిగనిగని మోముపై నెఱులు గెలకుల జెదర పగలైన దాక జెలి పవళించెను తెగని పరిణతులతో దెల్లవాఱినదాక జగదేకపతి మనసు జట్టిగొనెగాన కొంగుజాఱిన మెఱుగు గుబ్బలొలయగ దరుణి బంగారు మేడపై బవళించెను చెంగలువ కనుగొనల సింగారములు దొలక నంగజగురినితోడ నలసినదికాన మురిపెంపు నటనతో ముత్యాలమలగుపై పరవశంబున దరుణి పవళించెను తిరువేంకటచలాధిపుని కౌగిట గలసి యరవిరైనను జెమట నంటినదికాన
__label__Devotional ఎన్నడు గలుగు మరి యీభాగ్యము సన్నిధాయ నితనికి శరణనరే అదె చంద్రు డుదయించె నచ్యుతుడు జనియించె అదన గంసునిజన్మ మస్తమించెను పొదలిరి దివిజులు పొలిసిరి రాక్షసులు సదర మీ శిశువుకు శరణనరే పాండవకులము హెచ్చె బాలకృష్ణుడిదె వచ్చె చండి దుర్యోధనుమూక జల్లన విచ్చె దండి గోకులము నిండె ద్రౌపది తపము వండె చండ్రప్రతాపున కిట్టె శరణనరే రేపల్లె పుణ్యము సేసె శ్రీవేంకటేశుడు డాసె గోపికల మనసుల కొఱత వాసె కోపుల ధర్మము దక్కె గోవర్ధనగిరి నిక్కె చాపలమేటి కితని శరణనరే
__label__Romantic యెటువంటి యాగడీడే యీ కృష్ణుడు జొట జొట గార గానే జుఱ్ఱీ మీగడలు కొట్టే గృష్ణుడు వాడె కోలలెత్తి వుట్లపై దట్టముగ గొల్లెతలు దాచిన పాలు చుట్టిన చక్కిలములు చొక్కపు నురుగులును బెట్టిన కాగులతోనే పెంచులుగజేసీనే దొంతులు దించి దించి దొరకొనీ కృష్ణుడు బంతి జక్కెర వెట్టీ గోపాలుల కెల్ల మంతనాన వద్దని మానుపబోతేదాను కొంత వారి నోర బెరుగులు చమరీనే వీదు లెల్ల దానె శ్రీ వేంకటాద్రికృష్ణుడు ఆదిగొని మెసగీని యడుకు లెల్ల కాదని పెనగితేను కౌగిలించి గొల్లెతల సోదించి కుచములంటి సొంపు గాగూడీనే
__label__Devotional అదియెపో శ్రీహరినామము తుదిపద మిదియె ధృవమై కలిగె తొడరి చిత్రకేతుడే నామము తడవి లోకమంతయు గెలిచె విడువక బ్రహ్మయు వెస నే నామము బడిబడి నుడుగుచు ప్రభుడై నిలిచె హరుడే నామము అదె తారకముగ నిరతి దడవి యెన్నిక మీఱె ధర నేనామము దలచి నారదుడు సురమునియై సంస్తుతులకు నెక్కె ధృవుడేనామము దొరకొని నుతియించి ధృవపట్టంబున తుద బ్రదికె జవళి శ్రీ వేంకటేశ్వరుదాసు లెల్లాను భువి నేనామము భోగించి మనిరి
__label__Romantic ఏమంటి వేమంటి వెఱగ నేను వోకామిని నీకిప్పుడైన గానవచ్చెగా వేల దలుపుమీటినవిటు డెవ్వడే వో తాలిమి నేనే మాధవుడను వాలినమాధవుడవంటె వసంతుడవా కాదే గాలింపుచక్రము చేతగలవాడ నేనే ధర జక్రివైతే గుమ్మరవాడవా కాదే సిరుల భూమి ధరించినవాడనే శిరసున భూమిమోచే శేషుడవా కాదే అరయ నిన్నియునేలేహరినే నేను వంతులకు హరివైతే వానరమవా నీమంతనపు లక్ష్మీరమణుడ నేను యింతయేల శ్రీవేంకటేశుడ ననగరాదా తొల్లి అంతేపో నామారు నీవంటివిగదే
__label__Devotional అని యానతిచ్చె గృష్ణు డర్జునునితో విని యాతని భజించు వివేకమా భూమిలోను చొచ్చి సర్వభూతప్రాణులనెల్ల దీమసాననే మోచేటి దేవుడ నేను కామించి సస్యములు గలిగించి చంద్రుడనై తేమల బండించేటి దేవుడ నేను దీపనాగ్నినై జీవదేహముల యన్నములు తీపుల నరగించేటి దేవుడ నేను యేపున నిందరిలోని హృదయములోన నుందు దీపింతు దలపు మరపై దేవుడ నేను వేదములన్నిటిచేతా వేదాంతవేత్తలచేతా ఆది నేనెరగదగిన యాదేవుడను శ్రీదేవితోగూడి శ్రీవేంకటాద్రి మీద పాదైన దేవుడను భావించ నేను
__label__Romantic అల్లదె జవ్వని హరియరమున నదె మెల్లనె యిటు వుపమించరే మీరు ముత్తెపుజిప్పలో ముంచినకలువలో వొత్తిలి కనుగవ లొకమాటాడరే గుత్తపుగుండలో కొండలో కుచములో హత్తి యేర్పడగ ననరే మీరు తామెరతూండ్లో తతియగు తీగెలో భామచేతు లేర్పరచరే యిపుడు దోమటిసింహమో తొడగినబయలో ఆమాటాడరే అందులో నొకటి నీలపుమణులో నిండిన మేఘమో బాలకితురు మొకపలుకున జెప్పరే యీలీల శ్రీ వేంకటేశ్వరుగూడెను మేలిమి మెఱుగో మెలుతో యనరే
__label__Devotional పైకొని చూడరో వుట్ల పండుగ నేడు ఆకడ గొల్లెతలకు నానందము నేడు ఆదికాలమున గృష్ణు డవతరించినయట్టిఆదట శ్రావణ బహుళాష్టమాయను దాదాత రోహిణినక్షత్రము గూడె నడురేయి సాదించ లోకులకెల్లా జయంతియాయను వసుదేవునిని దేవకిని మన్నించి కృష్ణుడెసగి రేపల్లెకు నేతెంచుటాయను కొసరి యశోదా నందగోపులకు బుత్రోత్సవమసమున నిచ్చి మించె నన్నిటా మేలాయను తొట్టిన రాకాసులతోడ గూడ భువిమీద నట్టె కంసుని మదము హతమాయను రట్టడి శ్రీవేంకటేశు డిట్టె వీధుల నెల్ల జట్టిగా మెరసే యట్టి సంభ్రమములాయను
__label__Devotional అనంతమహిముడవు అనంతశ క్తివి నీవు యెనలేని దైవమా నిన్నేమని నుతింతును అన్నిలోకములు నీయందు నున్నవందురు నీవున్నలోక మిట్టిదని వూహించరాదు యెన్న నీవు రక్షకుడ విందరిపాలిటికి నిన్ను రక్షించేటివారి నేనెవ్వరి నందును తల్లివి దండ్రివి నీవు తగు బ్రహ్మాదులకు యెల్లగా నీతల్లిదండ్రు లెవ్వరందును యిల్లిదె వరములు నీ విత్తు విందరికిని చెల్లబో నీకొకదాత చెప్పగ జోటేది జీవుల కేలికవు శ్రీవేంకటేశుడవు నీవేవల జూచిన నీ కే యేలికే లేడు వేవేలు మునులును వెదకేరు నిన్నును నీవెవ్వరి వెదకేవు నిర్మలమూరితివి
__label__Devotional ఏమీ నడుగనొల్ల హెచ్చుకొందు లననొల్ల కామించి నీవిచ్చితివి కైవల్యపదము పుట్టుగులకు వెఱవ భువిలోన హరి నీకునట్టె నీదాసుడ నేనైతే జాలు వెట్టికి నే జాతియైన వెఱవ నీనామములు వొట్టి నా నాలికమీద నుంటేజాలు దురితాలకు వెఱవ దుద వేయైనా హరి నీకరుణ గైంకర్యము గలిగితే జాలు నిరతి నింద్రియాలకు నే వెఱవ నీ వాత్మ బెరరేపకుడవై పెరిగితే జాలు యేలోకమైనా వెఱవ యెప్పుడూ శ్రీవేంకటేశ పాలించి నీకృప నాపై బారితే జాలు కాలమెట్టయినా వెఱవ కర్మ మెట్టయినా వెఱవ యేలిన నీదాసులు నన్నియ్యకొంటే జాలును
__label__Devotional ఘన నంసారులకెల్ల కర్మమై పొడచూపు ననిచి యింతకు గురి నరహరి వొక్కడు యెలమి బుణ్యము లెల్ల యింద్రలోకమై తోచు నలుడ పాపములే నరకలోకమై తోచు పొలసి రెండు సరియైతే భూలోకమై తోచు కలవా డొక్కడే గుఱి కమలావిభుడు పరగ రాజసులకు బ్రహ్మయై పొడచూపు గరిమ తామసులకు కఱకంఠుడై యుండు సిరుల సాత్వికులకు శ్రీకాంతుడై మించు నిరవైనవాడు శ్రీహరి యొక్కడే ఆయమెఱిగినవారి కంతరాత్మయై యుండు చాయ గన్నవారికి జగమెల్ల నై తోచు చేయ గన్నవారికి శ్రీ వేంకటేశుడై తోచు యేయెడ వారికి యీదేవు డొక్కడే
__label__Devotional అదియే విష్ణుపదము ఆతుమకు నెలవు అదే జననకారణ మాకాశపదము మంచిమాటలైనా గానిమాటలైన నొకచోట ముంచిముంచి యాకాశముననే యణగును యెంచరాని నిట్టూర్పు లెన్ని వొడమినాను అంచల నణగిపోవు నాకాశమును చూపులెంత దవ్వైనా సూర్యచంద్రుల దాకి ఆపొంతనే యణగు నాకాశమునను రూపుల మైనీడలును రుచుల గాలత్రయము పైపైనే యణగును బహిరాకాశమున యిల జీకటి వెలుగు యెండ నహోరాత్రాల గలసి మెలగు నాకాశతత్వమున చలువై శ్రీవేంకటేశు సాకారనిరాకారాలలరి వెలుగుచుండు నంతరాకాశమున
__label__Devotional దిక్కులు సాధించబూని దేవదుంధుభులు మ్రోయ యెక్కువ శ్రీవేంకటేశు డెక్కె దేరు పన్నిద్దరు సూరియుల బండికండ్లతేరు సన్నుతి శేషాదిదేవాసనపు దేరు కన్నులపండుగైన గరుడధ్వజపు దేరు యెన్నగ శ్రీవేంకటేశు డెక్కె నిదె తేరు మించు నానా మేఘముల మేలుకట్ల తేరు చుంచులనక్షత్రాల కుచ్చుల తేరు అంచెదేవతలే బొమ్మలై వుండినట్టి తేరు యెంచగ శ్రీవేంకటేశు డెక్కె నిదె తీరు అట్టె కిం దేడులోకము లంతరువులైన తేరు నట్టనడుమను బ్రహ్మాండపు తేరు దిట్ట యలమేల్మంగతో దిరమైవుండేటి తేరు యిట్టె శ్రీవేంకటేశు డెక్కె నిదె తేరు
__label__Devotional నాటికి నాడు గొ త్త నేటికి నేడు గొత్త నాటకపు దైవమవు నమో నమో సిరుల రుక్మాంగదుచేతి కత్తిధార దొల్లి వరస ధర్మాంగదుపై వనమాలాయ హరి నీకృపకలిమి నట్లనే అరులచే కరిఖడ్గధార నాకు గలువదండాయ మునుప హరిశ్చంద్రు మొనకత్తిధార దొల్లి పొనిగి చంద్రమతికి బూవుదండాయ వనజాక్ష నీకృపను వరశత్రులెత్తి నట్టిఘనఖడ్గధార నాకు గస్తూరివాటాయ చలపట్టి కరిరాజు శరణంటే విచ్చేసి కలుషము బెడబాపి కాచినట్టు అలర శ్రీవేంకటేశ ఆపద లిన్నియు బాపి యిల నన్ను గాచినది యెన్న గతలాయ
__label__Devotional కంటి నిదే యర్థము ఘనశాస్త్రములు దవ్వి నంటున నిందుకంటెను నాణె మెందూ లేదు మేటివైరాగ్యముకంటే మిక్కిలి లాభము లేదు గాటపువిజ్ఞానముకంటే సుఖము లేదు మీటైనగురువుకంటే మీద రక్షకుడు లేడు బాటసంసారముకంటే పగ లేదు పరపీడ సేయుకంటే పాపము మరెందు లేదు పరోపకారముకంటే బహుపుణ్యము లేదు నిరతశాంతముకంటే నిజధర్మ మెందు లేదు హరిదాసుడౌకంటే నట గతి లేదు కర్మసంగము మానుకంటే దేజము లేదు అర్మిలి గోరికమానేయంతకంటే బుద్ధి లేదు ధర్మపుశ్రీవేంకటేశు దగిలి శరణుచొచ్చి నిర్మలాన నుండుకంటే నిశ్చయము లేదు
__label__Romantic ఉన్న వేమీ గుఱిగావు వొద్దనుండి నీవు నాతో అన్న మాటలే గుఱుతు అప్పటికప్పటికి చూపులకు గుఱుతు నీసోయగమైనమేను తీపులకు గురి నీతేనెమోవి కోపములకు గురి నీగొరిమదనరేకలే చేపట్లకు గుఱి నీచెట్టాపట్టాలే చిత్తమునకు గుఱుతు సేసేటినీచేతలే హత్తి నాకు గురి అంటుగాగిలి మొత్తపు నవ్వుకు గురి ముంచిననీసుద్దులే గుత్తపువలపులకు గురి నీమోహములు పంతముల కెల్లా గురి పరచినపానుపే సంతసములకు గురి సరసములే ఇంతలో శ్రీ వేంకటేశ ఇట్టె నన్ను గూడితివి మంతనాలకెల్లా గురి మతిపరవశమే
__label__Devotional విదురుని విందా విజయీభవ హృదయేశ్వర విజయీభవ దైవశిఖామణి దానవమర్ధన వేవేలకు నీకు విజయీభవ శ్రీ వల్లభగుణ చింతాసాగర యీవల నిదె విజయీ భవ జగదేకవిభుడ శతమఖవందిత వెగటు విజయముల విజయీ భవ నిగమవినుత సర్వనిలయ నారాయణ యిగిరించె గృప విజయీ భవ జలధిమధన సర్వజంతువిహారక వెలసె నీ మహిమలు విజయీ భవ కలిత శ్రీ వేంకట కామితవరద నిత్య యిలధర నీకు విజయీ భవ
__label__Romantic మచ్చికతో నేలవయ్య మదనసామ్రాజ్యలక్ష్మి పచ్చిసింగారాలచేత బండారాలు నిండెను కొమరెతురుమునను గొప్పమేఘ ముదయించి చెమటవాన గురిసె జెక్కులవెంట అమర బులకలపైరు లంతటాను జెలువొంది ప్రమదాలవలపులపంట లివె పండెను మించులచూపుల తీగెమెఱుగు లిట్టె మెరిచి అంచె గోరికలజళ్లవె పట్టెను సంచితపుకుచముల జవ్వనరాసులు మించె పొంచి నవ్వుల మాని పోదిగొనె నిదిగో అలమేలుమంగమోవియమృతము కారుకమ్మి నలువంక మోహపుసోనలు ముంచెను యెలిమి శ్రీవేంకటేశ ఇంతి నెట్టె కూడితివి కొలదిమీరి రతులకొటార్లు గూడెను
__label__Devotional చూడజూడ మాణిక్యాలు చుక్కలవలె నున్నవి యీడులేని కన్నులవె యిన చంద్రులు కంటిగంటి వాడెవాడె ఘనమైన ముత్యాల కంటమాలలవే పదకములు నవె మింటి పొడవైనట్టి మించు గిరీటంబదె జంటల వెలుగు శంఖచక్రా లవె మొక్కుమొక్కు వాడెవాడె ముందరనే వున్నాడు చెక్కులవే నగవుతో జిగిమో మదె పుక్కిట లోకములవె భుజకీర్తులును నవె చక్కనమ్మ అలమేలు జవరాలదె ముంగైమురాలును నవె మొలకఠారును నదె బంగారు నిగ్గులవన్నె పచ్చబట్టదె యింగితమెరిగి వేంకటేశుడిదె కన్నులకు ముంగిటి నిధానమైన మూలభూతమదె
__label__Devotional వేదము దీర్చదు వేరే శాస్త్రములు యేదియు దీర్చదు యిది నీమాయ నీ వల్ల బ్రదికిరి నిండు దేవతలు నీవల్ల నసురలు నెఱి జెడిరి ఆవల నిందరి కాత్మవు నీవే చేవదేరె నీ చిక్కులే భువిని నెమ్మి బాండవుల నీవారంటివి కమ్మర విడిచితి కౌరవుల యిమ్ముల నీవావి యిద్దరికొకటే తెమ్మలాయ నీ తీరని చిక్కు జగమున నీదే స్వతంత్రమెల్లా నెగడిన జీవులు నీవారు తగు శ్రీవేంకటదయివమ యిన్నియు తెగి నీదాసులు తెలిసిన చిక్కు
__label__Romantic కరుణించవయ్య యిక కడు జాణవౌదువు వొరసేరింతులు పొదటూరిచెన్నరాయా దగ్గరి కొలనిదరి తరుణులెల్లాగూడి సిగ్గుల జాచేరదివో చేతులు నీపై వెగ్గళించి కన్నుల వెడనవ్వులు నవ్వుతా వొగ్గేరు వలపు పొదటూరిచెన్నరాయా తొల్లి నోచిననోములు తోడనిట్టే పలియించె వల్లెగా నీపొందులకు వచ్చివున్నారు చల్లలమ్మేమాటలనే సరసములాడేరు వుల్లములలర పొదటూరిచెన్నరాయా చీరలు నీవియ్యగాను చేకొని కాగలించిరి మేరతో శ్రీ వెంకటాద్రిమీదనే నిన్ను గారవించి యిందునందు కందువలు మెరసిరి వూరటగా నీకు బొదటూరిచెన్నరాయా
__label__Devotional ఏతపములు నేల యేదానములు నేల శ్రీతరుణీపతినిత్యసేవే జన్మఫలము దేహపుటింద్రియముల దేహమందే యణచుటే దేహముతోనే తాను దేవుడౌట సోహలను వెలి జూచేచూపు లోను చూచుటే ఆహా దేవతల దనందే తా గనుట వెలి నిట్టూరుపుగాలి వెళ్ళకుండా నాగుటే కులికి తపోధనము గూడపెట్టుట తలపు తనందే తగ లయము సేయుట లలి బాపబంధముల లయము సేయుట వెనక సంసారమందు విషయ విముక్తుడౌటే మునుపనే తా జీవన్ముక్తుడౌట పనివి శ్రీవేంకటేశుపదములు శరణంటే అనువైన దివ్యపదమప్పుడే తా నందుట
__label__Devotional ఈశ్వరా నా భావ మిది యెట్టున్నదో నీ తలపు శాశ్వతుడ నీ చిత్త మేసంగతో నా భాగ్యము కతలలో నిను జెప్పగా వినుటే కాని క్షితి నెట్టివాడ వౌతా చేరి తెలియగ లేదు గతి నీవు గలవనగా వెదకుదు గాని తతితోడ నీ మూర్తి దరిసించ లేదు గంగ నీ తీర్థ మనగా మునిగి తేలు గాని ముంగురులు నీ పాదము మోవగా మోపుట లేదు అంగపు వేదము నీ మా టనగా జదివెగాని కంగున నీవు మాటాడగా వినుట లేదు అల వైకుంఠము గల దనగా గోరుట గాని యిల నీ వేంకటాద్రిపై వలె మెలగుట లేదు అలమేలుమంగపతివైన శ్రీవేంకటేశ్వర కలిగె నీ కృప నాకు గడమ లేదు
__label__Devotional ఏదాయ నేమి హరి యిచ్చినజన్మమే చాలు ఆదినారాయణుడీ యఖిలరక్షకుడు శునకముబతుకును సుఖమయ్యే తోచుగాని తన కది హీనమని తలచుకోదు మనసొడబడితేను మంచిదేమి కానిదేమి తనువులో నంతరాత్మ దైవమౌట దప్పదు పురువుకుండేనెలవు భవనేశ్వరమై తోచు పెరచోటి గుంతయైన ప్రియమైయుండు యిరవై వుండితేజాలు యెగువేమి దిగువేమి వరుస లోకములు సర్వం విష్ణుమయము అచ్చమైన జ్ఞానికి నంతా వైకుంఠమే చెచ్చెర దనతిమ్మటే జీవన్ముక్తి కచ్చుపట్టి శ్రీ వేంకటపతిదాసుడైతే హెచ్చుకుందేమిలేదు యేలినవాడితడే
__label__Romantic అదిగాక సౌభాగ్యమదిగాక వలపు అదిగాక సుఖమింక నందరికి గలదా ప్రాణవల్లభుని బెడబాసి మరుబాణములు ప్రాణబాధల నెగులుపడుటేటి వలుపే ప్రాణేశ్వరుడు దన్ను బాయ జూచిన యపుడు ప్రాణంబు మేనిలో బాయంగవలదా ఒద్దికై ప్రియునితోనొడ గూడి యుండినపుడిద్దరై విహరించుటిది యేటివలుపు పొద్దువోకలకు దమపొలయలుకకూటముల బుద్దిలో బరవశము పొందంగవలదా చిత్తంబులోపలను శ్రీవేంకటేశ్వరుని హత్తించి వాడు దానయివుండవలదా కొత్తయిన యిటువంటి కొదలేని సంగతుల తత్తరము మున్నాడి తగులంగవలదా
__label__Romantic ఇదివో నీమహిమలు యేమని పొగడేమయ్యా కదిసితేనే యినుము కనకమై మించెను సెలవి నీవు నవ్వితే చిత్తము చీకటివాసె వెలసెను నాలోనివేడుకలెల్లా చెలిమిసేసి నాపై జేయి నీవు వేసితేను బలిమితో వలపులపంటలెల్లా బండెను తప్పక నీవు చూచితే తనువుపై కాక మాని వుప్పతిల్లె జవ్వనము వుదుటునను కొప్పుదువ్వి నీవు నన్ను గొనగోరు సోకించితే కుప్పళించి తమకపుకొటారులు నిండెను చేరి నీవు వలికితే సిగ్గులు మూల కొదిగి కారుకమ్మె నెమ్మోమున గళలన్నియు యీరీతి శ్రీవేంకటేశ ఇన్నిటా నన్నేలితివి సారె నాకిట్టె మదనసామ్రాజ్యము హెచ్చెను
__label__Romantic వెరగయ్యీ నీచేతకు విట్ఠలేశ్వరా విరులుచల్లే వప్పటి విట్ఠలేశ్వరా వేడుకకాడవు నీవు విట్ఠలేశ్వరా మాకు వీడె మియ్య గదవోయి విట్ఠలేశ్వరా వీడవు మనపొందులు విట్ఠలేశ్వరా వీడుదోడాడి వలపు విట్ఠలేశ్వరా వెన్న దిన్న నోరి తోడి విట్ఠలేశ్వరా వెన్నెలనవ్వు నవ్వేవు విట్ఠలేశ్వరా వెన్నుడ నీకు మొక్కేము విట్ఠలేశ్వరా మావిన్నపము లాలించు విట్ఠలేశ్వరా విచ్చేయు మాయింటికి విట్ఠలేశ్వరా యెంత విచ్చి చెప్పేవు కతలు విట్ఠలేశ్వరా కుచ్చి శ్రీ వేంకటాద్రిపై గూడితివి నన్ను విచ్చనవిడాయ నిక విట్ఠలేశ్వరా
__label__Devotional ఎంతటివారలు నెవ్వరును హరి జింతిచక నిశ్చింతులు గారు అతిజితేంద్రియులు ననశనవ్రతులునతుల తపోధనులగువారు చతురానన గురుస్మరణము దొరకక తతి నూరక పుణ్యతములుగారు అనఘులు శాంతులు నధ్యాత్మతతులుననుపమ పుణ్యులు యాజకులు వనజోదరు ననవరతము దలచక వినుతి స్మృతికిని విభుదులుగారు దురిత విదూరులు దుర్మతిహీనులు నిరతానందులు నిత్యులును తిరువేంకటగిరిదేవుని గొలువక పరమార్గమునకు బ్రహ్మలు గారు
__label__Romantic మేలే నీనేరుపులు మెలత చాలుకొన్నసరసాలు చవులాయను సూటి దప్పవు గదవే చూపులు నీవి పాటించి నేడాతనిపై నిండెను వాటమాయ గదవే నీవలపులు కూటము లాతనివద్ద గుప్పలాయను నాములాయగదవే నీ నవ్వులు కామించి యాతని మోహము కళ లెక్కెను వాములువడె గదవే వట్టి మాటలూ కోమలపు వీనుల కొటారుల జేరెనూ కమ్ముకొనె గదవే కౌగిలి నిది పమ్మి శ్రీ వేంకటేశ్వరు బాయ వెన్నడూ చిమ్మిరేగె గదవే చెమట లెల్లా కుమ్మరింపు వేడుకల గుఱుతులాయనూ
__label__Romantic యోగి భోగి నటనం కురు వుల్లాసాననమోహన సాగరోద్భవకన్యకాపతి సారస శ్రీవెంకటగిరియోగి లీలా నక్షత్రజాలాధికరండ మాలాత్త్రెవిక్రమాకారయోగి హలాహలకర కోలాహలకర శూలాయుదవంద్య పరిపూర్ణయోగి కాళివినుత ప్రహేళిచరితాహి మౌళిఘనసారవిన్యస్తయోగి గరుడపక్షివాహగమనవిహరి గురునాగశైలేశ గోరక్కు రే మురళీనాదశృంగ మోహనమురారి రే కరుణానందసాగరశాయి రే పరమ శ్రీవెంకటపతియవతార నరరూపగోపకానాథ గోరక్కు రే
__label__Devotional తెలిసిన బ్రహ్మపదేశ మిదే సులభ మనుమ నిదే చూచీగాక పుట్టించినహరి పూరి మేపునా గట్టిగా రక్షించుగా కతడు కట్టడిజీవుడు కానక నోళ్లు తెట్టదెరువునకు తెఱచీ గాక అంతరాత్మ తనునట్టే మఱచేనా చింత లో బెరరేచీగాక పంతపు జీవుడు భ్రమసి సందుసుడి దొంతులు దొబ్బుచు దూరీగాక నొసల వ్రాసినవి నోమించుగా కతడెసగిన శ్రీవేంకటేశ్వరుడు విసుగక జీవుడు వీరిడిమాయల నరురసురయి తా నలసీగాక
__label__Devotional కందర్పజనక గరుడగమన నందగోపాత్మజ నమో నమో వారిధి శయన వామన శ్రీధర నారసింహ కృష్ణ నమో నమో నీరజ నాభ నిగమ గోచర నారాయణ హరి నమో నమో పరమ పురుషా భవ విమోచన వరద వసుధావధూవర కరుణా కాంతా కాళిందీ రమణ నరసఖ శౌరీ నమో నమో దానవ దమన దామోదర శశి భాను నయన బల భద్రానుజ దీన రక్షక శ్రీ తిరు వేంకటేశ నానా గుణమయ నమో నమో
__label__Devotional నీ కథామృతము నా నిరతసేవన నాకు చేకొనుట సకలసంసేవనం బటుగాన ఇదియె మంత్రరాజము నాకు నేప్రొద్దునిదియె వేదసంహితపాఠము యిదియె బహుశాస్త్రమెల్ల జదువుట నాకునిదియె సంధ్య నాకిదియ జప మటుగాన యిదియె బ్రహ్మవిద్యోపదేశము నాకునిదియె దుఃఖవిరహితమార్గము యిదియె భవరోగహితభేషజము నాకునిదియె వుపనిషద్వాక్యపద్దతిగాన యిదియె దానఫల మీజాలినది నాకు యిదియే తలప బరహితకర్మము యిదియె తిరువేంకటేశ నీసంస్మరణమిదియె యిదియె ఇన్నియును నటుగాన
__label__Devotional చాలదా బ్రహ్మమిది సంకీర్తనం మీకు జాలెల్ల నడగించు సంకీర్తనం సంతోషకరమైన సంకీర్తనం సంతాపమణగించు సంకీర్తనం జంతువుల రక్షించు సంకీర్తనం సంతతము దలచుడీ సంకీర్తనం సామజము గాంచినది సంకీర్తనం సామమున కెక్కుడీ సంకీర్తనం సామీప్య మిందరికి సంకీర్తనం సామాన్యమా విష్ణు సంకీర్తనం జముబారి విడిపించు సంకీర్తనం సమబుద్ధి వొడమించు సంకీర్తనం జమళి సౌఖ్యములిచ్చు సంకీర్తనం శమదమాదుల జేయు సంకీర్తనం జలజాసనునినోరి సంకీర్తనం చలిగొండసుతదలచు సంకీర్తనం చలువ గడు నాలుకకు సంకీర్తనం చలపట్టి తలచుడీ సంకీర్తనం సరవి సంపదలిచ్చు సంకీర్తనం సరిలేని దిదియపో సంకీర్తనం సరుస వేంకటవిభుని సంకీర్తనం సరుగనను దలచుడీ సంకీర్తనం
__label__Devotional సందెకాడ బుట్టినట్టి చాయలపంట యెంత చందమాయ జూడరమ్మ చందమామపంట మునుప బాలవెల్లి మొలచి పండినపంట నినుపై దేవతలకు నిచ్చపంట గొనకొని హరికన్నుగొనచూపులపంట వినువీధినెగడినవెన్నెలలపంట వలరాజుపంపున వలపువిత్తినపంట చలువై పున్నమనాటి జాజరపంట కలిమికామినితోడ కారుకమ్మినపంట మలయుచు దమలోనిమఱ్ఱిమానిపంట విరహులగుండెలకు వెక్కసమైనపంట పరగ చుక్కలరాసిభాగ్యముపంట అరుదై తూరుపుగొండ నారగ బండినపంట యిరవై శ్రీవేంకటేశునింటిలోనిపంట
__label__Devotional ఓవో రాకాసులాల వొద్దు సుండి వైరము దేవుని శరణనరో తెలుసుకోరో జగములో రాముడై జనియించె విష్ణుడదె అగపడి లక్ష్మి సీతయై పుట్టెను తగు శేష చక్ర శంఖ దైవసాధనములెల్ల జిగి లక్ష్మణభరతాంచితశత్రుఘ్నులైరి సురలు వానరులైరి సూర్యుడు సుగ్రీవుడు మరిగి రుద్రుడే హనుమంతుడాయను సరుస బ్రహ్మదేవుడు జాంబవంతుడైనాడు వెరవరి నలుడే విశ్వకర్మ సుండి కట్టిరి సేతువపుడె ఘనులెల్ల దాటిరి ముట్టిరి లంకానగరము నీదళము యిట్టె శ్రీవేంకటేశు డితడై రావణు జంపె వొట్టుక వరము లిచ్చీ నొనర దాసులకు
__label__Devotional దేవదుందుభులతోడ దివ్యులతోడ యీవేళ శ్రీహరి తేరు యేగీ వీధులను గరుడధ్వజముతోడ కనకపు గుఱ్ఱాలతో పరపై యష్టదిక్కుల బండికండ్లతో నిరతితో పట్టుమాలి నిడుపపగ్గాలతోడ యిరవై శ్రీపతి తేరు యేగీ వీధులను పచ్చల ప్రతిమలతో పగడపు నొగలతో హెచ్చిన వైడూర్యపు టిరుసులతో కుచ్చుల ముత్యాలతో గుంపు బైడికుండలతో యిచ్చల భూధవు తేరు యేగీ వీధులను మంచి నీలాల గద్దెతో మణిదర్పణాలతోడ పొంచిన సింగారాలతో పూదండలతో అంచె శ్రీవేంకటేశుతో నలమేలుమంగతోడ యెంచగ దేవుని తేరు యేగీ వీధులను
__label__Devotional తందనాన ఆహి తందనాన పురె తందనాన భళా తందనాన బ్రహ్మమొక్కటే పరబ్రహ్మమొక్కటె పర పరబ్రహ్మమొకటే పరబ్రహ్మమొక్కటే కందువగు హీనాధికములిందు లేవు అందరికి శ్రీహరే అంతరాత్మ ఇందులో జంతుకుల మింతా నొకటే అందరికి శ్రీహరే అంతరాత్మ నిండార రాజు నిద్రించు నిద్రయు నొకటే అండనే బంటునిద్రదియు నొకటే మెండైన బ్రాహ్మణుడు మెట్టు భూమి యొకటే ఛండాలుడుండేటి సరిభూమి యొకటే అనుగుదేవతలకును అలకామసుఖ మొకటే ఘనకీటపశువులకు కామసుఖ మొకటే దిన మహోరాత్రములు తెగి ధనాఢ్యున కొకటే వొనర నిరుబేదకును వొక్కటే అవియు కొరలి శిష్టాన్నములు గొను నాకలొకటే తిరుగు దుష్టాన్నములు దిను నాకలొకటే పరగ దుర్గంధములపై వయువు నొకటే వరుస బరిమళముపై వాయువు నొకటే కడగి యేనుగుమీద గాయు యెండొకటే పుడమి శునకముమీద బొలయు నెండొకతే కడుబుణ్యులను పాపకర్ములను సరి గావ జడియు శ్రీవేంకటేశ్వరు నామ మొకటే
__label__Romantic దీపించ జక్కదనము దేవునికిని పైపై జల్లేరు నేడు పన్నీరుకాపు వుడివోనికల్పభూజ మొద్దిక గొమ్మలతోనే పొడవెల్లా దెల్లనై పూచెనోకాక యెడలేక తిరుమేన నింతటా మెత్తిరిదివో కడలేనిహరికిని కప్పురకాపు తిరమై యాకాసమందు తెల్లనిచంద్రునిమీద వరుస నీల మేఘము వాలెనోకాక సరసనే శశివర్ణ మైనందు పురిగొన నించిరిదే పుళుగుకాపు పొంచి నీలగిరి మీద బొసగి బంగారు కొండ అంచెల గీలించినట్టి యందమో కాక మించి శ్రీ వేంకటపతి మెడ నలమెలుమంగ జంచుల బెట్టి పూసిరి చందనకాపు
__label__Romantic త్రివిక్రమమూర్తియైన దేవునివలె నున్నాడు భువి సేవించేవారిపాలి పుణ్యఫల మీతడు అంచె నుదయాస్త గిరులందు నొక జంగ చాచి వంచించక మిన్ను దాక వాలమెత్తి ముంచి బ్రహ్మలోకము మోవగ బ్రతాపమున పెంచినాడు తనమేను పెద్దహనుమంతుడు తిరముగ హసత్తములు దిక్కులు నిండ బరపి వరుస గర్ణము లిరువంక జిక్కించి దుర దుర మస్తకము ధ్రువమండలము సోక పెరిగినా డిదివో పెద్దహనుమంతుడు అక్కజపు రోమము లన్నిలోకము లొరయ మొక్కుచు శ్రీవేంకటేశుమోహపు బంటై పక్కన నజాండ కప్పరము నిండాదాను పిక్కిటిల్లినా డిదివో పెద్దహనుమంతుడు
__label__Devotional కొమ్మలు చూడరే గోవిందుడు కుమ్మరించీ ముద్దు గోవిందుడు దిట్ట బాలులతో దిరిగి వీధుల గొట్టీ నుట్లు గోవిందుడు పట్టిన కోలలు పైపై జాపుచు కుట్టీ దూంట్లుగా గోవిందుడు నిలువుగాశతో నిడిగూతలతో కొలకొలమని గోవిందుడు వలసిన పాలు వారలు వట్టుచు కులికి నవ్వీ గోవిందుడు బారలు చాపుచు బట్టగ నింతుల గూరిమి గూడీ గోవిందుడు చేరి జవ్వనుల శ్రీవేంకటాద్రిపై గోర జెనకీ గోవిందుడు
__label__Devotional రాముడు లోకాభిరాము డుదయించగాను భూమిలో వాల్మీకికి పుణ్యమెల్లా దక్కెను తటుకన మారీచు తలపై బోయ గర్మము కుటిల శూర్పనఖ ముక్కున బండెను పటుకున దెగె దైత్యభామల మెడతాళ్ళు మటమాయదైత్యులకు మరి నూరూ నిండెను తరగె రావణు పూర్వతపములయాయుష్యము ఖర దూషణాదులకు కాలము దీరె గరిమ లంకకు నవగ్రహములు భేదించె సిరుల నింద్రజిత్తాకు చినిగె నంతటను పొరి గుంభకర్ణునికి పుట్టిన దినము వచ్చె మరలి గండము దాకె మండోదరికి పరగె నయోధ్యకు భాగ్యములు ఫలియించె చిరమై శ్రీ వేంకటేశుచేతలెల్లా దక్కెను
__label__Romantic వినోదకాడై నాడు విట్ఠలేశుడు అనాదిదేవుడనే యాత డీతడా మాయరోల గట్టువడి మద్దులు విరిచివేసి ఆయతమైయున్న యట్టియాత డీతడా పేయల గాచినాడు పెరుగువంటకములు ఆయెడ నారగించినయాత డీతడా తల్లిబిడ్డ లైన గొల్ల తరుణులనెల్లా గూడి అల్లుకొనజేసె వావు లాత డీతడా తొల్లి గోవర్దనమెత్తి దొరతనాలెల్లాజేసి అల్లవాడె నిలుచున్నాడాత డీతడా చందముగ రుకుమిణి సత్యభామాదిసతులనందంద పెండ్లాడిన ఆత డీతడా ఇందిరయు దాను గూడి ఇదె శ్రీవేంకటాద్రిపైనందరికి వరాలిచ్చీ నాతడీతడా
__label__Romantic అంగనకు నీవె అఖిలసామ్రాజ్యము శ్రింగారరాయడ నీకు శ్రీపతినిధానము కమలాలపానుపు కాంతకు నీవురము ప్రమదపు నీమనసు పాలజలధి అమరు నీభుజాంతర మట్టె తీగెపొదరిల్లు రమణీయ హారాలు రత్నాలమేడలు సతికి నీమెడ రతిసాముసేసేకంబము ప్రతిలేని వయ్యాళి బయలు నీవు మతించిన కౌస్తుభమణి నిలువుటద్దము మితిలేని శ్రీవత్సము మించు బండారుముద్ర నెమ్మి నలమేల్మంగ నీ కాగిలి పెండ్లిపీట చిమ్ముల చందనచర్చ సేసపాలు వుమ్మడి మెడనూళ్ళు వుయ్యాలసరపణులు పమ్మి శ్రీవెంకటేశ నీభావమే భోగము
__label__Devotional ఇందిరా నాయక యిదివో మాపాటు చెంది నీవే గతి చేకొనవయ్యా తీసీ గోరికతీదీపు లొకవంక లాసీ సంసారలంపటము మూసీ గర్మము మునుకొని పరచింత సేసేదేమిక జెప్పే దేమి వంచీ నాసలు వలసినచోటికి పొంచీ దుర్గుణబోగములు ముంచీ యౌవనమోహాంధకారము యెంచేదేమి సోదించేదేమి యెఱిగీ జిత్తము యించుకించుక నిన్ను మఱవనినీపైభక్తి మతినుండగా నెఱి శ్రీవేంకటపతి నీవే కాతువుగాక వెఱచి నేజేసే విన్నపమేమి
__label__Devotional నీవే బోధించి నన్ను నీవే యీడేర్తు గాక నావంక నేమి గలరు నమో నారాయణా పంచిన నా కర్మములు పనులే బోధించు గాక పొంచిన శ్రీహరి నిన్ను బోధించీనా తెంచరాని ఆసలివి తిమ్మటే బోధించు గాక కంచపు నీ దివ్యనామ కతలు బోధించీనా పొరలు యింద్రియములు భోగమే భోధించు గాక పురుషోత్తముడ నిన్ను బోధీంచీనా సరుస నా యాకలిది చవులే బోదించు గాక నిరతి నీ కైంకర్యము నేడు బోధించీనా గాసిల్ల నామతి యహంకారమే భోధించు గాక భూసతీశ నిన్ను గాన బోధించీనా యీసుదీర శ్రీ వేంకటేశ నీకు నా గురుడు దాసి బోధించు గాక తప్పగా బోధించునా
__label__Romantic మచ్చికతో నేలవయ్య మదనసామ్రాజ్యలక్ష్మి పచ్చిసింగారాలచేత బండారాలు నిండెను కొమరెతురుమునను గొప్పమేఘ ముదయించి చెమటవాన గురిసె జెక్కులవెంట అమర బులకలపైరు లంతటాను జెలువొంది ప్రమదాలవలపులపంట లివె పండెను మించులచూపుల తీగెమెఱుగు లిట్టె మెరిచి అంచె గోరికలజళ్లవె పట్టెను సంచితపుకుచముల జవ్వనరాసులు మించె పొంచి నవ్వుల మాని పోదిగొనె నిదిగో అలమేలుమంగమోవియమృతము కారుకమ్మి నలువంక మోహపుసోనలు ముంచెను యెలిమి శ్రీవేంకటేశ ఇంతి నెట్టె కూడితివి కొలదిమీరి రతులకొటార్లు గూడెను
__label__Devotional కటకటా యిటుచేసె గర్మబాధ యెటువంటివారికిని నెడయ దీబాధ దినదినము బ్రాణులకు దీపనముచే బాధ తనుపోషణములు కందర్పబాధ మనసుశాంతికి సదా మమకారములబాధ తనివోనికోర్కులకు దైవగతిబాధ వెడయాసచూపులకు వేడుకలచే బాధ కడువేడ్కలకు వియోగములబాధ తొడవైనయెఱుకలకు దురితబుద్దులబాధ జడియుబరచింతలకు సంసారబాధ ఆరిది నిశ్చయమతికి ననుమానములబాధ సరిలేని జీవులకు జన్మబాధ తిరువేంకటాచలాధిపుని గని మని కొలుచువెరవుచేతనె కాని వీడ దీబాధ
__label__Devotional చేకొనువారికి చేరువిదే పైకొను జీవుల భాగ్యమిదే యే కడ జూచిన యితరము లేదు తలపులోన నంతర్యామిదివో తెలిసి చూచితే ద్రిష్టంబు చలమున దన మతి సందేహించిన కలగి మూడులోకంబుల లేడు వెస గను దెఱచిన విశ్వాత్మకుడిదె దెసల నింతటా ద్రిష్టంబు పసిగొని తను బాపములు భ్రమించిన కసరి సృష్టి చీకటిపడునపుడే చేరి కొలిచితే శ్రీవేంకటపతి సారె బ్రతుకునకు శాసనము పైరగు తనలో భక్తి వదిలితే కూరిమి తెర మఱగునకును మఱగు
__label__Romantic అహో సురతివిహారోయం సహజ పరాజయశంకా నాస్తి చ యమునాకూలే సమలతాగృహే విమలసైకత వివిధస్థలే యమునాకూలే సమలతాగృహే విమలసైకత వివిధస్థలే రమణీరమణౌ రమతస్తనేయోః ప్రమదస్య పరాత్పరం నాస్తి రజనీ కావా ప్రాతః కింవా త్యజనం భజనం తత్కింవా విజయః కోవాపజయః కోవా భుజపరిరంభ స్ఫుటం నాస్తి చీనాంశుక రంజితమేఖలావి తానే జఘనంతరతి సతి మానవికలనే మానినీమణే హీనాధిక పరిహృతి నాస్తి కింవా మిళనం కింవా మిళనం త్వం వాం హంవా తన్నాస్తి సంవాదో వా సరసః కోవా కింవా వాచ్యా క్రియా నాస్తి ఆదిదేవ పీతాంశుక బద్ధా స్వేద సురభి కాశ్మీరజలం వరకుచాగ్ర సంవ్యానం కరేణ హరౌ పరం పరిహరతి సతి సరసలోచనంచల వివశతయా తరుణ్యాం చైతన్యం నాస్తి సురతాంతశ్రమ సుఖం కింవా వరలజ్జా సావా కావా పరమశతను వైభవం కింవా నిరతాం తయో నికృతిం నాస్తి పరమళ భరిత ప్రచుర సుశీతల వరమృదువాయౌ వాతి సతి తిరువేంకటగిరిదేవ రాధయో స్సరసరతి సుఖశ్రాంతిర్నాస్తి
__label__Devotional ఇందరిపై భిన్నభక్తులేటికి మాకిక అందరిలో అంతరాత్మ యాతని రూపే తల్లియై యుండేవాడు తగ నితనిరూపే యెల్లగా దండ్రైనవాడు నితనిరూపే యిల్లాలై సుఖమిచ్చు నితనిమహిమరూపే వెల్లవిరి దనము లీవిష్ణునిరూపే గ్రామదేశకులములు ఘనుడితనిరూపే కామించునర్థ మీతడై కలుగు నీరూపే దీమపాన నిహపరద్రిష్టము లితనిరూపే యేమేర దాతయు దైవ మీతనిరూపే కాలము నితనిరూపే కర్మము నితనిరూపే యేలి యాచార్యుడు చెప్పే దితనిరూపే శ్రీలలనాపతి శ్రీవేంకటేశ్వరుడే పాలించగా గంటి నే నీపరమాత్మురూపే
__label__Devotional నిరుహేతుక దయానిధివి నీవు కరుణించు నీకు నొక్కటి విన్నపము దేవా నీమహిమ తెలియ నెవ్వరివశమీవల నీవే గతెను టింతేకాక భావించలేరు నిన్ను బ్రహ్మాదులు సహితము నీవేడ నేనేడ నే నొక జంతువను చిత్తా హరి నాదిక్కు చేకొని యవలోకించవే యిత్తల సంసారవార్ధి యీదుచున్నాడ హత్తి చూచేవారేకాని అడ్డగించేవారు లేరు పొత్తుల నాధర్మము పుణ్యము నీచేతిది అవధారు శ్రీవేంకటాధీశ నాజన్మము కవిసి యింద్రియముల గట్టువడ్డాడ జవళి నీపాదములే శరణము చొచ్చినాడ తవిలి నీచిత్తమింతే తరవాత నికను
__label__Devotional అనంత మద్భుత మాశ్చర్యం బిది సనాతనుడ నను సరవి గావవే బలిమి నసురలకు భయంకరుడవు అలరి యమరులకు నానందకరుడవు తలకొని ఋషులకు తపఃఫలదుడవు పలు నీ మహిమలు పలుకగ వశమా అరయ వేదముల కాధారంబవు పరగగ జీవుల ప్రాణనాథుడవు పరమయోగులకు పరబ్రహ్మమవు తిరముగ నీమూర్తి దెలియగ వశమా జగముల కెల్లను సర్వబంధుడవు తగిలిన శ్రీకాంతకు నివాసమవు జిగి శ్రీవైష్ణువులకు శ్రీవేంకటపతివి తగు నీ కత లివి తలచగ వశమా
__label__Devotional దేవ నమో దేవా పావనగుణగణభావా జగదాకారచతుర్భుజ గగననీలమేఘశ్యామ నిగమపాదయుగ నీరజనాభ అగణితలావణ్యాననా ఘనవేదాంతైగణన వుదార కనకశంఖచక్రకరాంకా దినమణిశశాంకదివ్యవిలోచన అనుపమరవిబింబాధరా భావజకంజభవజనక శ్రీవనితాహృదయేశ శ్రీవేంకటగిరిశిఖరవిహార పావనగుణగణభావా
__label__Romantic రాను మీకడకు వోరమణులార పూవుం బానుపు హరికి నే బఱవవలయు నేడు చెలగి దేవుండు నేడు సిరితో నేటికి నో పొలయలుకలవలపులు నటించి తలపోత విరహవేదనల నున్నాడు ఈ చలిమందు లతనికి చాతవలయు నేడు రమణుం డిప్పుడు ఇందిరాదేవియెదుటను తమకించి యెవ్వతెనో తలంచెనట కమల గోపింపం గాకల నారగింపండు ఈ హిమజల మతనికి నీయవలయు నేడు వెలది బాసి తిరువేంకటేశ్వరుడు కలికియై కౌగిట గలసెనట తిలకము గరగేటి తిరుమేనిచమట యీ వెలినుండి పలుమారు విసరవలయు నేడు
__label__Devotional నంద నందన వేణునాద వినోదము కుంద కుంద దంతహాస గోవర్ధనధరా రామ రామగోవింద రవిచంద్రలోచన కామ కామకలుష వికారవిదూరా ధామ ధామవిభవత్ర్పతాపరూప దనుజనిర్ధూమధామ కరణచతుర భవభంజనా కమల కమలవాస కమలారమణ దేవోత్తమ తమో గుణసతతవిదూర ప్రమదత్ర్పమదానుభవభావకరణ సుముఖ సుధానంద శుభరంజనా పరమ పరాత్పర పరమేశ్వరా వరద వరదామల వాసుదేవ చిరచిర ఘననగ శ్రీవేంకటేశ్వర నర హరినామ పన్నగశయనా
__label__Romantic నీకు నీకే తెలుసును నీచేతలు జోకలాయ నీసుద్దులు సొంపులెల్లా వింటిరా పంతము చూడవలసి పక్కన నవ్వితిగాక కాంతుడ వొచ్చేము నీమై గంటినా యేమి అంతలోనె సిగ్గువడే వందరిలో నీకునీకే యెంతని నీగుణమున కిక నేమిసేతురా నిజము గనవలసి నీమోము చూచితిగాని భజన నిన్ను నమ్మనిభావమా యేమి గుజగుజబొయ్యేవు కొంకికొంకి నీకునీకే గజరునీచేతలకు కమ్మదా నేమందురా మోహము గానవలసి ముందరమొక్కితిగాక సాహసించి వుప్పటపుసాదనా యేమి యీహల శ్రీవేంకటేశ ఇంతలోనె కూడితివి ఆహా నీరతు లెన్నియని పొగడుదురా
__label__Romantic ఎచ్చట జూచిన నితడై కృష్ణుడు మచ్చిక నలమేలుమంగతో వెలసీ కొట్టరో వుట్టులు గోపాలబాలులు యిట్టె కృష్ణుని యెదుటను పట్టరో వారలు పాలు నేతికిని గట్టిగ జోరున గారీ నవిగో కూడరో మూకలు కోలలవారలు వేడుక గృష్ణుని వెంటవెంట ఆడుచు మెసగరొ అడుకులు జక్కిలాలు వాడల వాడల వరుసతోను నిక్కి తీసుకోరో నెఱవాదికాండ్లు మక్కువ గృష్ణుని మఱగునను యెక్కరో శ్రీవేంకటేశు కొండమీద పెక్కు నురుగులు పెరుగులు నివిగో
__label__Devotional గోనెలె కొత్తలు కోడెలెప్పటివి నానిన లోహము నయమయ్యీనా మున్నిటి జగమే మున్నిటి లోకమే యెన్నగ బుట్టు గులివె వేరు నన్ను నెవ్వ రున్నతి బోధించిన నిన్న నేటనే నేనెఱిగేనా చిత్తము నాటిదే చింతలు నాటివే యిత్తల భోగములివె వేరు సత్తగు శాస్త్రము చాయ చూపినా కొత్తగ నేనిక గుణినయ్యేనా జీవాంతరాత్ముడు శ్రీవేంకటేశుడే యీవల భావనలివె వేరు ధావతి కర్మము తప్ప దీసినా దైవము గావక తలగీనా
__label__Devotional విడువుము మనసా వీరిడిచేతలు తడయక శ్రీహరి దలచవొ యికను నానాడే యెనబది నాలుగులక్షలు యోనుల వెడలితి నొక్కడనే ఆనిన భోగములందలివే పో కానము యికనేమి గడియించేము నలుగడ నటు పదునాల్గు లోకములు వెలయ జొచ్చితిని వెడలితిని కలిగినదేదో కలుగనిదేదో తెలియ దేమిటికి దిరిగేవమో భువిలో జేసితి పుణ్యము బాపము కవిసి యాఫలము గైకొంటిని యివల శ్రీవేంకటేశుడింతలో తవిలి యేలగా ధన్యుడనైతి
__label__Romantic తవ మాం ద్రష్టుం దయాస్తివా త్రివిధైర్ఫునాని తే నామాని కరరమణీ కంకణైర్ఫునకుచగిరౌ స్థాపిత కిన్నరీయం సరసం మ్లేచ్ఛరచనాని త్వయి స్థిరా నదయతి తే నామాని కలవర కంపిత కఠంవిలసనం కిలకిలమేళన కిన్నరీయం లలనా కావా లంఘితవాద్యం తిలకయతి తదా తే నామాని నిరత మూర్ఛనా నిబిడతాళరవ గిరాయోజిత కిన్నరీయం తరుణీ రణయతి తదా సమీపే తిరువేంకటవర తే నామాని
__label__Devotional అదె వాడె యిదె వీడె అందు నిందు నేగీని వెదకివెదకి తిరువీధులందు దేవుడు అలసూర్యవీధి నేగీ నాదిత్యునితేరిమీద కలికికమలానందకరుడుగాన తలపోసి అదియును దవ్వు చుట్టఱికమని యిల దేరిమీద నేగీ నిందిరావిభుడు చక్క సోమవీధి నేగీ జందురునితేరిమీద యెక్కువైన కువలయహితడుగాక చుక్కలు మోచిన దవ్వుచుట్టరిక మిదియని యిక్కువతో వీధి నేగీ నెన్నికైన దేవుడు యింతులమనోవీధి నేగీ మరుతేరిమీదనంతటా రతిప్రియు డటుగాన రంతుల నదియు గానరానిచుట్టరికమని వింతరీతి నేగీ శ్రీవేంకటాద్రిదేవుడు
__label__Devotional కంబములో వెడలితివి కరిరాజు గాచితివి పంచి యిన్నిటా నీ కిది పనియటే శ్రీహరీ యెవ్వడూ మొఱవెట్టునో యిట్టె రక్షించే ననుచు యెవ్వడూ ననుబేర్కొనునో యింతటా బలికేననుచు యెవ్వడూ మది దలచునో యిక్కువబొడచూపేననుచు వువ్విళ్లూర గాచుకొని వుందు వటే శ్రీహరీ ఆపన్నుడు శరణంటే నడ్డము వచ్చే ననుచు యేపొద్దు ధ్యానించువానికి యెదుట నుండే ననుచు పై పై బూజించేవానికి పాదములు చాచే ననుచు వోపి యెప్పుడు గాచుకొని వుందు వటే శ్రీహరీ అడిగి బొగడేవానికి నప్పుడే నొసగే ననుచు చిడిముడి నీ దాసునికి చెప్పినట్టు సేసే ననుచు బడినే శ్రీవేంకటేశ భక్తి సేసే వానికిని వుడివోక కాచుకొని వుందు వటే శ్రీహరీ
__label__Devotional కోనేటి దరుల గనుగొనరో మూడుదేరులు నానాదేవతలార నరులార మీరు తెంకిగా ముందర నొక్క తేరెక్కె శ్రీకృష్ణు డు వేంకటేశు డెక్కె నదె వేరొక్క తేరు లంకెలై శ్రీభూసతులు లలి నొక్క తేరెక్కిరి కొంకక వీధుల నడగొండలో యనగను యిరవై శ్రీకృష్ణునిది యిదె వానరధ్వజము గరుడధ్వజము శ్రీవేంకటపతిది కరిలాంఛన ధ్వజము కమలకు మేదినికి అలరి చూపట్టెను బ్రహ్మాండాల వలెను చెలగి చెఱకువిల్లు చేతబట్టె శ్రీకృష్ణుడు బలు శ్రీవేంకటేశుడు పట్టె జక్రము అలమేలుమంగ భూమి యంబుజాలు చేబట్టిరి కలసి మెలసేరు బంగారుమేడ లనగ
__label__Devotional గడ్డపార మింగితే నాకలి దీరీనా యీవొడ్డినభవము దన్ను వోడ కమ్ముగాక చించుక మిన్నుల బారేచింకలను బండి గట్టి వంచుకొనేమన్న నవి వసమయ్యీనా యెంచరాని యింద్రియము లెవ్వరికి నేల చిక్కు పొంచి పొంచి వలపులు బొండబెట్టుగాక మంటమండేయగ్గి దెచ్చి మసిపాత మూటగట్టి యింటిలోన దాచుకొన్న నితవయ్యీనా దంటమమకార మిట్టే తన్నునేల సాగనిచ్చు బంటుజేసి ఆసలనే పారదోసుగాక పట్టరాని విషములపాము దెచ్చి తలకింద బెట్టుకొన్నా నది మందపిలి వుండీనా వెట్టసంసార మిది వేంకటేశు గొలువనివట్టిమనుజుల పెడవాడబెట్టుగాక
__label__Romantic చిత్తగించు మామాట శ్రీ నరసింహా చిత్తజ జనక వో శ్రీ నరసింహా చెలరేగి వున్నాడవు శ్రీ నరసింహా నీకు జెలులెల్లా మొక్కేరు శ్రీ నరసింహా సెలవుల నవ్వేవిట్టే శ్రీ నరసింహా నీకే సెలవు మావలపులు శ్రీ నరసింహా చిందీని మైజెమటలు శ్రీ నరసింహా నిన్ను జెందినది కడు జాణ శ్రీ నరసింహా చెందమ్మి రేకుల గోళ్ళ శ్రీ నరసింహా నీపై చిందులెల్లా బాడేము శ్రీ నరసింహా సిరినెరకాగిటి శ్రీ నరసింహా మంచి సిరుల నహోబలము శ్రీ నరసింహా శిరసెత్తు శ్రీవెంకట శ్రీ నరసింహా చెరలాటాలికనేల శ్రీనరసింహా
__label__Devotional వీధులవీధుల విభుడేగీ నిదె మోదముతోడుత మొక్కరొ జనులు గరుడధ్వజ మదె కనకరథం బదె అరదముపై హరి యలవాడె యిరుదెసల నున్నారు యిందిరయు భువియు పరగ బగ్గములు పట్టరో జనులు ఆడే రదివో యచ్చరలెల్లను పాడేరు గంధర్వపతులెల్లా వేడుకతో వీడె విష్వక్సేనుడు కూడి యిందరును జూడరో జనులు శ్రీవేంకటపతిశిఖరముచాయదె భావింప బహువైభవము లవే గోవిందనామపుఘోషణ లిడుచును దైవం బితడని తలచరో జనులు
__label__Devotional ఎన్నటికి జీవుడిక నీడేరేది పన్నుకొనేటి చింతలే బలిసీ గాని కలరు వివేకులు కలదిటు ధర్మము కలడు దైవము నేడు గావలెనంటే వలవని సందేహాన వట్టిజాలి బొరలేటితలపోత లేమిటికో తడబడీ గాని వున్నవి వేదశాస్త్రాలు వున్నది విశ్వాసము వున్నవా డాచార్యుడు వుపదేశించ తన్ను దానే మోసపోయి తత్త్వము నిశ్చయించక మిన్నక చంచలమేలో మెరసీ గాని యివిగో పుణ్యనిధులు యిదిగో సంకీర్తన వివరింప వీడిగో శ్రీవేంకటేశుడు భవములచే భ్రమసి బహుసంగతులచేత యివల నామనసిప్పు డెఱిగీ గాని
__label__Devotional అన్నలంటా దమ్ములంటా ఆండ్లంటా బిడ్డలంటా వన్నెల నప్పులుగొన్నవారువో వీరు తెగనీక అప్పులెల్లా దీసితీసి  వారు తగిలిన బెట్టలేక దాగి దాగి వెగటున బారిపోగా వెంట వెంట  పెక్కు పగల నప్పులుగొన్న వారువో వీరు సేయరానిపనులెల్ల జేసిచేసి  తవరాయడికి లోలోనే రాసిరాసి కాయములోచొచ్చిచొచ్చి కాచికాచి  మున్ను వ్రాయనిపత్రాల కాగేవారువో వీరు దొరయై యప్పులవారి దోసితోసి  యీపరిభవములనెల్ల బాసిపాసి సిరులవేంకటపతి జేరిచేరి  యిట్టి  వరుసనే గెలిచినవారువో వీరు
__label__Romantic నేనెందు వోయె తా నెందు వోయీ రానీలే రానీలే రానీలే మీనైన నాటి తన మిడుకెల్ల దిగవలెకానీలే కానీలే కానీలే తలచూపేనాటి తలపెల్ల దిగవలె కిరయైన నాటి కిటుకెల్ల దిగవలెతిరుగనీ తిరుగనీ తిరుగనీవే హరియైన నాటి అదటెల్ల దిగవలె వడుగైన నాటి వస విడువగ వలె కలుషించే నాటి కడమెల్ల దిగవలె సతి బాసేనాటి చల్లమెల్ల దిగవలె ముసలైన నాటి ముసుపెల్ల దిగవలె మానైన నాటి మదమెల్ల దిగవలె కలికైన నాటి గజరెల్ల దిగవలె వేడుకతో నాటి వేంకటపతి నన్ను
__label__Romantic చాలు జాలు నీ జాజర నన్ను జాలి బరచె నీ జాజర వలపు వేదనల వాడేను యీతలనొప్పులచే దలకేను పులకలమేనితో బొరలేను కడుజలిగొని చల్లకు జాజర ఒల్లని నినుగని వుడికేను నీచిల్లరచేతల జిమిడేను కల్లగందవొడి గాగేను పై జల్లకు చల్లకు జాజర తివిరి వేంకటాదిప నేను నీకవుగిటికబ్బితి గడు నేను రవరవ చెమట గరగి నేడు యిదె చవులాయను నీ జాజర
__label__Devotional దేవతలు గెలువరో తెగి దైత్యులు పారరో భావించ నింతటిలో భూభారమెల్ల నణగె నేడు కృష్ణుడు జనించె నేడే శ్రీజయంతి నేడే రేపల్లెలోన నెలవైనాడు వేడుక యశోదకు బిడ్డడైనాడిదె నేడే పోడిమి జాతకర్మ మొప్పుగనాయ నేడు ఇప్పుడిదె గోవుల నిచ్చెను పుత్రోత్సవము ఇప్పుడు తొట్టెల నిడి రింతులెల్లాను చెప్పరాని బాలలీల సేయగలదెల్లా జేసి కప్పెను విష్ణుమాయలు గక్కన నేడిపుడు ఇదివో వసుదేవుని ఇంటిచెరలెల్ల బాసె ఇదివో దేవకితప మిట్టె ఫలించె చెదరక తా నిలిచె శ్రీవేంకటాదిపై నిదె యెద నలమేలుమంగ యెక్కివున్న దిదివో
__label__Devotional విష్ణుడే యింతానని భావించుటే బుద్ధి వైష్ణవుడై యాచార్యసేవ సేయుటే బుద్ధి కొండవంటి తనలోని కోపము రేగవచ్చితే దండనే యెచ్చరి వూరకుండుటే బుద్ధి మెండుగా బరకాంతలమీది తమి వుట్టితేను అండుకాచందుకు భ్రమయకుండుటే బుద్ధి అట్టె యెవ్వరయినా గృహారామాదులపై నాస పుట్టించితే వానివెంట బోనిదే బుద్ధి చుట్టపు సమ్మంధాన సోకితే పరబాధలు చుట్టుకోక లోనుగాక జునుగుటే బుద్ధి తప్పదింతా దైవికమే తనవద్ద నున్నవారి దప్పులు పట్టనిదే తగిన బుద్ధి యెప్పుడూ శ్రీవేంకటేశు డెదలోన నున్నవాడు చొప్పెత్తి యాతని మూర్తి చూచుటే బుద్ధి
__label__Devotional ఇంతకంటె ఘన మిక లేదు సంతతసౌఖ్యము జనార్దనుడే భయనివారణము పరమాత్ముని నుతి జయకారణ మీశ్వరచింత అయుతపుణ్యఫల మచ్యుతునిసేవ క్రియతో నిజ మెరిగినవారికిని కర్మహరము శ్రీకాంతు దరిశనము ధర్మరాసి మాధవుశరణు అర్మిలి సంపద లనంతుని తగులు నిర్మలముగ బూనిన దాసులకు ఆగమోక్తమీ హరికైంకర్యము భోగము విష్ణునిపూజ యిది యోగము శ్రీవేంకటోత్తముని కొలువు బాగులు నేర్చిన ప్రపన్నులకును
__label__Devotional ఇతరములన్నియునడుమంత్రములే యెంచిచూచినను యింతాను హితవగుబందుగు డీశ్వరుడొకడే యితని మరవకుమీ జీవాత్మా భవకూపంబుల బడలెడినాడు పాయనిబంధువుడితడొకడే దివిస్వర్గంబున దేలెడినాడు తిరుగబాయకెపు డితడొకడే నవనరకంబుల నలగెడినాడు నటనల బాయ డితడొకడే యివలనవలహృదయేశుడు విష్ణుడుయీతనిమరవకుమీ జీవాత్మా పశుమృగాదుల వొడలెత్తినప్పుడు పాయనిబందుగు డితడొకడే విశదపు దుఃఖపువేళలనైనా విడువనిబంధువు డితడొకడే శిశువైనప్పుడు వృద్దైనప్పుడు చిత్తపుబందుగు డితడొకడే దశావతారపు విష్ణుడొకడే యితడని తలచుమీ జీవాత్మా భావజకేలిని జొక్కినప్పుడును ప్రాణబంధువు డితడొకడే యీవల నావల నిహపరములలో నిన్నిటిబంధువు డితడొకడే దైవము దానని శరణనియెడు నను దగ్గరికాచెను యితడొకడే శ్రీవేంకటగిరి నాయకు డితడే చేరి భజించుము జీవాత్మా
__label__Romantic సిగ్గరిపెండ్లికొడుక చిలువరాయ నన్ను వెగ్గళించ కిక నీవు వెస జెలువరాయ చెరువుకొ నీతురుము చెలువరాయ నీవు శిరసు వంచకు మంత చెలువరాయ సిరితో వీదులనేగేచెలువరాయ నీ నెరబడి వారము చెలువరాయ చెక్కులేల చెమరించె జెలువరాయ అట్టె చిక్కనిబొంకు బొంకేవు చెలువరాయ చిక్కునడె నీ నెరులు చెలువరాయ నన్నుఎ జిక్కించేవు మాఎటలనే చెలువరాయ చెప్పరానితమకపు చెలువరాయ నన్ను జిప్పిల గూడితివిగా చెలువరాయ యిప్పుడే శ్రీవేంకటేశ యేకతము కడపలో జెప్పితిగా అలనాడే చెలువరాయ
__label__Devotional బోధకు లెవ్వరు లేక భోగినైతిని శ్రీధరుడే మాకు దిక్కు చింతింప నికను పట్టి దిగంబరినై పాలే యాహరముచేసి తొట్టినపంచేంద్రియములతోవ విడిచి పుట్టితి సన్యాసినై బుద్దెఱిగీనెఱగక అట్టె నడుమ సంసారినైతి నేనూ గచ్చుల నన్నీ మఱచి గాలే ఆవటించుకొని అచ్చపుబరమయేకాంతసమాధి నిచ్చలు నిద్రాభ్యాసనిర్మలయోగినైతి కచ్చుపెట్టి మేలుకొని ఘనకర్మినైతి భావము పారవిడిచి బ్రహ్మండమెల్ల నిండి వేవేలు గోరికల వేడుకతోడ జీవన్ముక్తుడనైతి శ్రీవేంకటేశ్వరు జేరి ధావతు లిన్నియు మాని తన్మయుడనైతి
__label__Devotional నానాదిక్కుల నరులెల్లా వానలలోననే వత్తురు గదలి సతులు సుతులు బరిసరులు బాంధవులు హితులు గొలువగా నిందరును శతసహస్రయోజనవాసులు సువ్రతములతోడనె వత్తురు గదలి ముడుపులు జాళెలు మొగిదల మూటలు కడలేనిధనము గాంతలును కడుమంచిమణులు కరులు దురగములు వడిగొని చెలగుచు వత్తురు గదలి మగుటవర్ధనులు మండలేశ్వరులు జగదేకపతులు జతురులును తగువేంకటపతి దరుశింపగ బహువగలసంపదల వత్తురు గదలి
__label__Devotional కానరు నాలుగు కరములవానిని శ్రీనాథుండని చేరగవలదా ఘనచక్రముతో గరుడనినెక్కుక కినిసి మెరయు నలకృష్ణునిని ఘనులై ఇప్పటికాలపు మనుజులు మునుప విష్ణుడని మొక్కగవలదా పలుదేవతలకు భయములు మాన్పుచు అల విశ్వరూపమైనపుడు చలము మాని యచ్చటికౌరవులును తెలిసి దేవుడని కొలువగవలదా చెప్పిన యితడే శ్రీవేంకటమున యెప్పుడు వరములు ఇయ్యగను తప్పక యీతని దాసులవలెనే యిప్పటివారలె యెరగగవలదా
__label__Devotional పృథుల హేమ కౌపీనధరః ప్రథితవటుర్మే బలం పాతు సూపాసక్తః శుచి స్పులభః కోప విదూర కులాధికః పాప భంజనః పరాత్పరోయం గోపాలో మే గుణం పాతు తరుణః ఛత్రీ దండకమండలు ధరః పవిత్రీ దయాపరః సురాణాం సంస్తుతి మనోహరః స్థిరస్సుధీర్మే ధృతిం పాతు త్రి విక్రమః శ్రీ తిరు వేంకట గిరి నివాసోయం నిరంతరం ప్రవిమల మసృణ కబళప్రియో మే దివా నిశాయాం ధియం పాతు
__label__Romantic గుఱిగా శ్రీ కృష్ణుడు మనకు దొర దూరువాడు వెఱవక చేతికొద్ది వెఱజరో మీరు పెట్టిరి గొల్లెతలెల్ల పెరుగు నెయ్యి వుట్ల కొట్టరో కొట్టరో మీరు కోలలవారు తిట్టేరు వారిల్లదివో తెగి దగ్గరకతొల్లె పట్టరో వారలు మీరు పైగారేపాలు యెంచి పెట్టిరి దొంతుల నేడలేనిచక్కిలాలు దించరో కుండలతోనే దిగువకును పెంచులయినదాకా పెనగేరు మనతోడ తుంచి నోరవేసుకొని తొలగరో మీరు తక్కక యడుకులెల్లా దాచిరి తమసొమ్మంటా చిక్కె జిక్కె దీసుకోరో నేన వున్నవి యెక్కెను శ్రీ వేంకటాద్రి ఇదివో మనకృష్ణుడు చక్కనాయ బనులెల్లా జాలించి రారో
__label__Devotional పురుషోత్తముడ నీవు పురుషాధముడ నేను ధరలో నాయందు మంచితన మేది అనంతాపరాధములు అటు నేము సేసేవి అనంతమయిన దయ అది నీది నిను నెఱగకుండేటి నీచుగుణము నాది నను నెడయకుండే గుణము నీది సకలయాచకమే సరుస నాకు బని సకలరక్షకత్వము సరి నీపని ప్రకటించి నిన్ను దూరేపలుకే నాకెప్పుడూను వెకలివై నను గాచేవిధము నీది నేరమింతయును నాది నేరుపింతయును నీది సారెకు నజ్ఞాని నేను జ్ఞానివి నీవు యీరీతి శ్రీవేంకటేశ యిట్టే నన్ను నేలితివి ధారుణిలో నిండెను ప్రతాపము నీది
__label__Romantic చెలిచెలువ మేమనిచెప్పేమయ్యా ఆలమేలుమంగ నీకె యమరు నన్నిటాను కొమ్మమోముదమ్మి మీదికుంతలపుదుమ్మిదలు సమ్మతి జంద్రాస్యనేత్రచకోరములు నెమ్మి నధరపుదేనె నిందునవ్వు వెన్నెలలు వుమ్మడి నుండగ నంటనోడి భ్రమసెను మెలుతనాభిసరసిమీదిచనుజక్కనలు మలసి కుహరనాభి మధ్యసింహము అలరు వళితరంగాలు అందపుటారనుపాము చెలగివుండగా బ్రవేశించక భ్రమసెను తరుణిఘనకటిపులినతలపు గతిహంసలు కరిశిరోనితంబోరుకాండకరులు వరుస జెమటేరు యౌవనవనము నుండగా గురు శ్రీవేంకటేశుడ కూడగా భ్రమసెను
__label__Devotional సీతారమణ వో శ్రీరామచంద్ర దాదాత లక్ష్మణుడదే తగు రామచంద్ర చెలువపు సింగారాల శ్రీరామచంద్ర నీసెలవుల నవ్వుగారీ శ్రీరామచంద్ర చెలగీ చెక్కుల గళ శ్రీరామచంద్ర మొలచె మోహనము నీ మోమున రామచంద్ర చిక్కని మురిపెముల శ్రీరామచంద్ర చిక్కులేదు పెద్దకొప్పు శ్రీరామచంద్ర చిక్కె నీచే మదనుడు శ్రీరామచంద్ర చొక్కపు నున్నని మేనిసొంపు రామచంద్ర చేవదేరిన సిగ్గుల శ్రీరామచంద్ర శ్రీవేంకటాద్రిమీది శ్రీరామచంద్ర యీవల దాసరిపల్లె నిరవుకొని మీసేవకుల మమ్మునేలే శ్రీరామచంద్ర
__label__Devotional అనాది జగములు అనాది దేవుడు వినోదములు గని వినుకదు మాయ పుట్టేటి జీవులు పోయిన జీవులు వొట్టిన జీవులు వున్నారు చుట్టేరు దినములు సూర్యచంద్రాదులు తెట్ట దెరువుననె తెగడు కాలము కలడు బ్రహ్మయును కల రింద్రాదులు కల వనేకములు కార్యములు ఫలబోగంబులు పై పై నున్నవి కలియు గర్మము గడవగ లేదూ శ్రీ వేంకటేశుడు చిత్తములో వీడె భావములోపల భక్తి యిదే భావించి బ్రదుకుట ప్రపన్నులు వీరిదె యేవల జూచిన యిహమే పరము
__label__Devotional చండ ప్రచండాది జయ విజయులన్ అండ బూజించి హరి కటుగదా పూజ కూర్మ భూమ్యాదులను గోరిక బ్రతిష్ఠించి ధర్మముఖ్యంబుల నధర్మాదులన్ కర్మగతి జామర గ్రాహిణుల బూజించి మర్మంబుగా హరికి మరికదా పూజ గరుడ సేనేశులను ఘనుని శేషుని మరియు వరమతుల బాదసంహినులను కరమొప్ప శంఖచక్రగదాసి శార్జ్ఞముల అరసి పూజించి హరికిన పుడుగా పూజ నవకిరీటమును గుండలహార కౌస్తుభము లవిరళపు బీతాంబరాదులలర వివిధగతి బూజించి వేంకటేశ్వరు పూజ యివద దళిగలు పెట్టుడిదిగదా పూజ
__label__Romantic మాయలేల సేసేవు మన్నించరాదా బాయిట బడె నీగుట్టు ప్రహ్లాదవరద వొరసివలపు తొల్లే వొడి గట్టుకొన్నందుకు అరుదైనతొడపై తొయ్యలి సాకిరి సరుసనే మాతోను జాణతనాలాడేవు యిరవై నీయాసోద మేమిచెప్పే దికను మొనసి చుట్టరికము తొల్లి మోపు గట్టుకొన్నందుకు యెనలేని వీపుమీది యింతి సాకిరి ననుపు నాతోనే నవ్వులెల్లా నవ్వేవు నినుపులై గజరెల్లా నిండె నీమైనిపుడు తమకమెల్లా దవ్వి తలకెత్తుకున్నందుకు కొమరైనశిరసుపై కొమ్మ సాకిరి మమత శ్రీవేంకటేశ మరిగి నన్నేలితివి జమళినీపొందులు సతమాయ నేడు
__label__Devotional నా తప్పు లో గొనవే నన్ను గావవే దేవ చేతలిన్నీ జేసి నిన్నుజేరి శరణంటిని అందరిలో నంతర్యామివై నీవుండగాను యిందరి బనులుగొంటి నిన్నాళ్ళును సందడించి యిన్నిటా నీచైతన్యమై యుండగాను వందులేక నే గొన్నివాహనా లెక్కితివి లోకపరిపూర్ణుడవై లోనా వెలి నుండగాను చేకొని పూవులు బండ్లు జిదిమితిని కైకొని యీమాయలు నీకల్పితమై వుండగాను చౌకలేక నేవేరే సంకల్పించితిని యెక్కడచూచిన నీవే యేలికెవై వుండగాను యిక్కడా దొత్తుల బంట్ల నేలితి నేను చక్కని శ్రీవేంకటేశ సర్వాపరాధి నేను మెక్కితి నన్ను రక్షించు ముందెఱగ నేను
__label__Devotional సంతలే చొచ్చితిగాని సరకు గాననైతి యింతట శ్రీహరి నీవే యిటు దయజూడవే కాంత చనుగొండలు కడకు నెక్కితి గాని యెంతైనా నా మోక్షపుమెట్లు యెక్కలేనైతి అంతట జవ్వనమనే అడవి చొచ్చితి గాని సంతతహరిభక్తెనే సంజీవి గాననైతి తెగి సంసారజలధి దిరుగులాడితి గాని అగడై వైరాగ్యరత్న మది దేనైతి పొగరు జన్మాల రణభూములు చొచ్చితిగాని పగటు గామాదుల పగ సాధించనైతి తనువనియెడి కల్పతరువు యెక్కితి గాని కొన విజ్ఞానఫలము గోయలేనైతి ఘనుడ శ్రీవేంకటేశ కమ్మర నీకృపచేత దనిసి యేవిధులను దట్టువడనైతి
__label__Romantic ఇటని విన్నవించరే ఇంతులాల పతితోను తటుకున నిపైతే దండకు రమ్మనరే మనవచ్చినయంతే మాటలు కనుచూపు నాటినంతె కాంక్షలు తనువులు సోకినంతె తమకములు వినయములు గలయంతె వేడుకలు సరసములాడినంతె సంగాతాలు సరుస గొలిచినంతె సలిగెలు మరిగియుండినంతె మంతనాలు హరుషమైనయంతె ఆదరింపులు సముకముగలయంతె చనవులును సుముఖత్వమైనయంతె చుట్టరికము రమణుడు శ్రీవేకంటరాయుడు దాను అమర నన్నేలె నేను అలమేలుమంగను
__label__Devotional తానే తెలియవలె తలచి దేహి తన్ను మానుపువారలు మరి వేరీ కడలేని భవసాగరము చొచ్చినతన్ను వెడలించువారలు వేరీ కడుబందములచేత గట్టుపడినతన్ను విడిపించువారలు వేరీ కాగినినుము వంటికర్మపు తలమోపు వేగు దించేటివారు వేరీ మూగిన మోహపుమూకలు తొడిబడ వీగ దోలేటివారలు వేరీ తిరువేంకటాచలాధిపుని గొలుపుమని వెరపు చెప్పెడువారు వేరీ పరివోని దురితకూపముల బడకుమని వెరపు చెప్పెడివారు వేరీ
__label__Devotional సులభు డీత డిదివో సుగ్రీవనారసింహుడు చెలగి మొక్కులు మొక్కి సేవించరో నవ్వులమోమువాడు నానామహిమలవాడు రవ్వలుగా దేవతల రక్షించేవాడు వువ్విళ్ళూర కంభములో నుదయించినవాడు నివ్వటిల్లు ప్రతాపాన నెగడినవాడు హేమపుచాయలవాడు యెదుటగొల్వున్నవాడు కోమలి దొడపై నిడుకొన్నవాడు కోమలపుమేనివాడు గొప్పకిరీటమువాడు చేముంచి హిరణ్యదైత్యు జించినవాడు వాలుకగోళ్లవాడు వాడికోరలవాడు మేలిమికరుణతోడ మించినవాడు వోలి దుంగభద్రకాడనుండి శ్రీవేంకటాద్రిని లీలతో బ్రహ్లాదుని కేలికెయైనవాడు
__label__Romantic వేగిరమా కోనతిరువెంగళేశ నిండె దేగవు వలపు కోసతిరువేంగళేశ కాయమెల్ల బులకించె గక్కన నీచేయి నాపై వేయగానే కోనతిరువేంగళేశ బాయిటనే ఇదె నా గుబ్బలపై పయ్యదకొంగు తీయకుమీ యంత కోనతిరువెంగళేశ కొల్లున నీవు నవ్వితే కొప్పువిరులు పైరాలె వెల్లవిరి గోనతిరువెంగళేశ చెల్లెనీకు నామేన జేసినచేతలు తేట తెల్లమాయ నిదె కోనతిరువెంగళేశ భావించి కూడితి విట్టె పంతములు వచ్చె మాకు వేవేలు గోనతిరువెంగళేశ శ్రీవేంకటాద్రి మీద చిత్తమెల్లో గంటి నిదె దేవుడ విన్నిటా గోనతిరువెంగళేశ
__label__Devotional పొందినవెల్లా భోగ్యములే అందరిలో నిక ననుమానమేలా హరి నీ సంకల్ప మన్నిట నుండగ గరిమల మా సంకల్పము లేటికి దురితము లణచీ దొర నీ నామము సొరిది విధికిగా సుడివడనేలా జిగి నీ ధ్యానము చింతలు మాన్పగ వెగటున మా కిక వెడ చింతేటికి తగు నీ తత్త్వము తపఃఫల మొసగ అగడు గోరికల ఆసలి కేలా కమ్మి నీ శరణుగతి యిటు చూపగ కమ్మర నుద్యోగము మాకేటికి యిమ్ముల శ్రీవేంకటేశ్వర మా పాల నెమ్మదిగలవిక నే నాడనేలా
__label__Devotional ఏమీ నడుగనొల్ల హెచ్చుకొందు లననొల్ల కామించి నీవిచ్చితివి కైవల్యపదము పుట్టుగులకు వెఱవ భువిలోన హరి నీకునట్టె నీదాసుడ నేనైతే జాలు వెట్టికి నే జాతియైన వెఱవ నీనామములు వొట్టి నా నాలికమీద నుంటేజాలు దురితాలకు వెఱవ దుద వేయైనా హరి నీకరుణ గైంకర్యము గలిగితే జాలు నిరతి నింద్రియాలకు నే వెఱవ నీ వాత్మ బెరరేపకుడవై పెరిగితే జాలు యేలోకమైనా వెఱవ యెప్పుడూ శ్రీవేంకటేశ పాలించి నీకృప నాపై బారితే జాలు కాలమెట్టయినా వెఱవ కర్మ మెట్టయినా వెఱవ యేలిన నీదాసులు నన్నియ్యకొంటే జాలును
__label__Romantic చలిగాలి వేడేల చల్లీనె కప్పురపు మలయజము తానేల మండీనే పాపంపు మనసేల పారీనే నలుగడల చూపేల నలువంక జూచీనే తాపంపుమేనేల తడవీనె పూవింటితూపేల చిత్తంబు దూరీనే వాయెత్తి చిలుకేల వదరీనె పలుమారు కోయిలలు దామేల గొణగీనే రాయడికి నలులేల రాసీనె మాతోను కాయజుడు తానేల కసరీనే ఏకాంతముననేల యెదురైతినే తనకు లోకాధిపతికేల లోనైతినే చేకొనిదె మన్నించె శేషాద్రివల్లభుడు పైకొనిదె మమ్మేల పాలించెనే
__label__Devotional అంచితపుణ్యులకై తే హరి దైవ మవుగాక పంచమహపాతకులభ్రమ వాప వశమా కాననియజ్ఞానులకు కర్మమే దైవము ఆనినబద్ధులకు దేహమే దైవము మాపననికాముకులకు మగువలే దైవము పానిపట్టి వారివారిభ్రమ మాన్పవశమా యేమీ నెఱగనివారి కింద్రియములు దైవము దోమటిసంసారి కూరదొర దైవము తామసుల కెల్లాను ధనమే దైవము పామరుల బట్టినట్టి భ్రమ బాపవశమా ధర నహంకారులకు తాదానే దైవము దరిద్రుడైనవారికి దాత దైవము యిరవై మాకు శ్రీవేంకటేశుడే దైవము పరులముంచినయట్టి భ్రమ బాపవశవమా
__label__Romantic అలుకలు చెల్లవు హరి పురుషోత్తమ నలి నిందిర నీతో నవ్వినది ఆదిలక్షి మోహనకమలంబున వేదమాత నిను వేసినది ఆదెస నీపై నభయహస్తమును సాదరమున గడు జాచినది సిరి దనకన్నుల చింతామణులను పొరి నీపై దిగబోసినది వరదహస్తమున వలచెయి వట్టుక అరుదుగ విను మాటాడించినది జలదికన్య తనసర్వాంగంబుల బిలిచి నిన్ను నిటు పెనగినది అలముక శ్రీవేంకటాధిప నిను రతినెలమి నీవుర బెక్కినది
__label__Devotional ఎవ్వరినేర్పులు జెప్ప నిందు నేది రవ్వ సేయక జీవుల రక్షించవయ్యా తలపోసి తలపోసి ధ్యానముసేతురు నిన్ను యెలమి నింతని నిశ్చయింపలేరు పలుమారు నీగుణాలు పైకొని నుతింతురు కొలదివెట్టుచు మీగుఱుతు లెంచలేరు పొదిగి పొదిగి నిన్ను బూజలెల్లా జేతురు యెదుట నీశ్రీమూర్తి యెఱగలేరు వెదకి వెదకి సారె విందురు నీకతలెల్లా పదిలపు నీభ క్తి పట్టగలేరు నిక్కి నిక్కి చేతులెత్తి నీకు మెుక్కుదురుగాని మక్కువ నీమహిమ నమ్మగలేరు యిక్కడ శ్రీవేంకటేశ యిటు నీకరుణచేత తక్కక నిన్ను సేవించి తనియలేరు
__label__Romantic వినరమ్మ చెలులాల వేడుక లివిన్నియును ఘనమైనవలపులు కడులాబమాయను ముత్తెపు జెమటలెల్లా ముంచి ఏరులైపారె బత్తితోడి పులకలపైరు లెక్కె కొత్తకొత్త వయసుల కోరికలు పాలుకొనె హత్తిన వలపులెంత అగ్గువ లౌనో మొగములోని కళలు మొనసిరాసులాయ తెగని సంతోసాల గాదెలు నిండెను అగపడ్డసరసము లామనిపై నామనాయ తగిలి వలపులెంత దారణగలుగునో అచ్చమైన కాగిళ్లు అంగళ్లు ముంగిళ్ళునిండె ముచ్చట చెనకులనే లచ్చెనలాయ యిచ్చట శ్రీవేంకటేశు డింతలు నిట్టెకూడె పెచ్చురేగి వలపుల చేరా లెంత యెచ్చునో
__label__Devotional ఆతడు సేసే చేత లన్యులు సేయగలరా జాతుల మనుజులెల్లా సతమయ్యేరా దిక్కులేనివారికెల్లా దేవు డొక్కడే దిక్కు చిక్కినవారికినెల్లా శ్రీపతే గతి తక్కిన అనాథులకు దైవమే రక్షకుడు యెక్కడా నాత డుండగా నేటి కిక చింత బలిమి లేనివారికి పరమాత్ముడే బలిమి కలిమి చాలనివారి కలిమి హరె యిల నేరనివారికి నిందిరానాథుడే నేర్పు వెలసీతనికే విన్నవించుటింతే కాక పొందులేనివారికెల్లా బురుషోత్తముడే పొందు విందును వేడుకయు శ్రీవేంకటేశుడే యెందరెందరుండినాను యీతడు గలడు మాకు సందడి నాతడే అన్ని చక్కబెట్టీ బనులు
__label__Romantic లోకమెల్లా మెచ్చ నీకు లోనైతిని కైకో నే నీమన్ననలు కనుగొనే నికను చేతులెత్తి మొక్కితిని చెరి కొలువూ జేసితి యీతల నికమీద మాయింట నుండేను రాతిటనుండియు నిన్ను రమ్మని నే బిలిచితి నీతల పెట్టున్నదో నే నెరగ నికను మాటలు నే నాడితిని మనసెల్లా గంటిని కోటి సేయ నిన్ను నాడ గొనియాడేను పాటించి నీ కన్నివిన్నపములు నే జేసితి నీటున నెన్నటికిని నీవార మికను కన్నుల నవ్వితి నిన్ను గాగిట గూడితిని మిన్నక నీరతి నాలో మెచ్చుకొనేను వన్నెతో శ్రీవేంకటేశ వద్దనుండి పాయవు యిన్నిటా నీసుద్దులెల్లా నియ్యకొంటి నికను
__label__Devotional నేరుపు నతడే నేరమి నతడే భారమెల్ల నాతడే పని లేదు మాకు దేవుడట యంతరాత్మ దేహమెంచి చూచితేను పోవుల కర్మాలు సేయ బుట్టినదట జీవు డేటివా డిందు శ్రీపతియానాజ్ఞ గాక భావించ బాపపుణ్యాలు పనిలేదు మాకు హరి లోకాలేలునట అతని మాయకు లోనై నరుల జీవనములు నడచీనట వెరవులు మాకేల విష్ణుడే యింతా గాక పరచు విచారాలు పనిలేదు మాకు వేడుక నాలుకను శ్రీవేంకటేశు నామమట పాడితో నాతనికి నే బంటనట తోడునీడ యాతడే తోవ చూప నాతడే పాడయిన కోరికలు పనిలేదు మాకు
__label__Romantic ఇద్దరికి జుట్టరిక మీరీతి గలిగె మీకు చద్దికి వేడికి సరసమూలాడరె కలువ రేకులవంటికన్ను లాతడు నీపతి తొలుతనే నీమోముజందురు జూపవే బెళుకులేనియట్టిబింబాధరు డాతడు చిలుక పలుకుల రంజిలజేయవే మించుల నీలమేఘము మేనిచాయవాడతడు కొంచక నీచూపు మెరుగులు చల్లవే పొంచి తామరపువ్వలబోలిన పాదాలాతడు వంచి తుమ్మిదల కొప్పు వడి సోక మొక్కవే గందపుమాని కొమ్మల చేతులతడు అందుకొని లతాంగివి అలముకోవే అందపు శ్రీ వేంకటేశు డలమేల్ మంగవు నీవు చెందితి రిన్నిటా నిక సేసచల్లుకొనరే
__label__Romantic నీ చిత్తము నా భాగ్యము నేరుపు లింకే మున్నవి చూచినట్టు వచ్చీనా సూటితో వలపులు యితవైతే మాటలు యెన్న్తెనా నాడగవలె మతికి వెగటైతేను మానగవలె కుతిలపు రారాపుల గొసరిగబోతేను చుతురత లెన్న్తెనా జవులు గాబోయీనా చెల్లుబళ్లయితేను సేవలు సేయగవలె వొల్లకుంటే గుట్టుతోడ నుండగవలె పల్లదాన చనవులు పచారించబోతేను వుల్లములో వేడుకలై యుండబోయీనా చుట్టరిక మబ్చితేను సొలసి చూడగవలె వట్టి పొందులైతే తలవంచుకోవలె యట్టె శ్రీవేంకటేశ యేలితివి నన్ను నేడు మట్టులేని నీ రతులు మరచితేబోయినా
__label__Romantic బంగారుమేడలలోన పరమాత్ముడు వాడే సింగారాలు మీదమీద సేయరే చెలులు తట్టుపుణుగుల నూనె తగ నిండా నంటుకొని గట్టిగా గస్తూరియట కలివెట్టి మట్టులేనిపన్నీట మజ్జనమాడె నిదె వెట్టదీర నిందరును విసరరే చెలులు కప్పురపుగందవొడి కదు నిట్టె మెత్తుకొని కొప్పుదువ్వి ముడిచెను గొజ్జంగలెల్లా తెప్పులుగా నించుకొని తిరుమేన సొమ్ములెల్లా దప్పిదేర విడెమీరే తలకొని చెలులు అలమేలుమంగ నురమందు నిట్టె నుంచుకొని తలసిదండలుమోచె నిలువునను చెలరేగి యారగించె శ్రీవేంకటేశ్వరుడు కొలువున్నాడు మోహాలు గుప్పరే చెలులు
__label__Devotional శ్రీహరి సేసిన చిహ్నలివి యీ మోహము విడుచుట మోక్షమది మలినంబేది మణుగననేది కలుషపుమలముల కాయమిది కలిగిన దేది కడు లేందేది చలనపు మాయల జన్మ మిది తనిసిన దేది తనియనిదేది దినదిన మాకలి దీరదిది కొన యిందేది గుఱి మొదలేది పనిగొను కర్మపు బంధ మది నిండినదేది నిండనిదేది కొండల పొడవుల కోరికది అండనె శ్రీవేంకటాధిపు శరణని వుండుటె యిహపరయోగ మది
__label__Romantic చల్లరే హరిపై జాజరజాజ చల్లగా సరసపు జాజరజాజ సతతపు వలపుల జాజరజాజ చతురులమాటల జాజరజాజ సతమగు నవ్వుల జాజరజాజ జతనపు సిగ్గుల జాజరజాజ సముకపు కొసరుల జాజరజాజ సమరతికరగుల జాజరజాజ జమళి తమకముల జాజరజాజ సమయని యాసల జాజరజాజ జడియని పంతపు జాజరజాజ సడగుల చేతల జాజరజాజ జడిగొనుచెమటల జాజరజాజ జడగొను పెనగుల జాజరజాజ చలముల వొట్ల జాజరజాజ సలియెలపగటుల జాజరజాజ చలువల వినయపు జాజరజాజ సళువుల చూపుల జాజరజాజ సంగడి మూకల జాజరజాజ జంగిలి మతకపు జాజరజాజ సంగాత మమరిన జాజరజాజ సంగతి యెరికల జాజరజాజ సారపు మోవుల జాజరజాజ సారెకు బొలసేటి జాజరజాజ సౌరుచి మెచ్చుల జాజరజాజ జారతనంబుల జాజరజాజ సందడి కొలువుల జాజరజాజ సందుల వొత్తుల జాజరజాజ చందురుపాటల జాజరజాజ సందె చీకటుల జాజరజాజ చాలుకొను సతుల జాజరజాజ జాలివిరహముల జాజరజాజ చాలామరిగిన జాజరజాజ చౌలూరించే జాజరజాజ చెనుగవ గురుతుల జాజరజాజ చనవుల కొసరుల జాజరజాజ యెనసెను శ్రీవేంకటేశ్వరు డీతని చనుమానంబుల జాజరజాజ
__label__Devotional ఈతని మహిమలు యెంతని చెప్పెద చేతులమొక్కెద జెలగుచు నేను శ్రీ నరసింహుడు చిన్మయమూరితి నానావిధకరనఖరుడు దారుణ దైత్య విదారుడు విష్ణుడు తానకమగు మా దైవంబితడు అహోబలేశుడు ఆదిమ పురుషుడు బహు దేవతా సార్వభౌముడు సహజానందుడు సర్వ రక్షకుడు యిహ పరము లోసగు యేలిక యితడు కేవలుడగు సుగ్రీవ నృసింహుడు భావించ సుజన పాలకుడు శ్రీ వేంకటేశుడు చిత్తజ జనకుడు వేవేలకు నిలువేలుపు యితడు
__label__Devotional ఇతర చింత లిక నేమిటికి అతడే గతియై అరసేటివాడు కర్మమూలమే కాయము నిజధర్మమూలమే తన యాత్మ అర్మిలి రెంటికి హరియొకడే మర్మ మీతడే మనిపేటివాడు బహుభోగమయము ప్రపంచము నిహితజ్ఞానము నిజముక్తి ఇహపరములకును యీశ్వరుడే సహజపు గర్తై జరపేటివాడు అతిదుఃఖకరము లాసలు సతత సుఖకరము సమవిరతి గతి యలమేల్మంగతో శ్రీవేంకట పతి యొకడిన్నిట బాలించువాడు
__label__Devotional కడలుడిపి నీరాడగా దలచువారలకు కడలేని మనసునకు గడమ యెక్కడిది దాహమణగినవెనుక తత్వమెరిగెదనన్న దాహమేలణగు తా తత్వ మే మెరుగు దేహంబుగలయన్ని దినములకు బదార్ఢమోహమేలుడుగు దా ముదమేల కలుగు ముంద రెరిగిన వెనుక మొదలు మరచెదనన్న ముంద రేమెరుగు దా మొదలేల మరచు అందముగ దిరువేంకటాద్రీశు మన్ననల కదువెరిగినమేలు కలనైన లేదు
__label__Devotional చాల నొవ్వి నేయునట్టిజన్మమేమి మరణమేమి మాలుగలపి దొరతనంబు మాన్పు టింత చాలదా పుడమి బాపకర్మమేమి పుణ్యకర్మమేమి తనకు కడపరానిబంధములకు గారణంబులైనవి యెడపకున్న పసిడిసంకెలేమి యినుపసంకెలేమి మెడకు దగిలియుండి యెపుడు మీదుచూడరానివి చలముకొన్న ఆపదేమి సంపదేమి యెపుడు దనకు అలమిపట్టి దుః ఖములకు నప్పగించినట్టిది యెలమి బసిడిగుదియయేమి యినుపగుదియయేమి తనకు ములుగ ములుగ దొలితొలి మోదు టింత చాలదా కర్మియైనయేమి వికృతకర్మియైననేమి దనకు కర్మఫలముమీదకాంక్ష గలుగు టింత చాలదా మర్మ మెరిగి వేంకటేశుమహిమలనుచు దెలిసినట్టి నిర్మలాత్ము కిహము బరము నేడు గలిగె జాలదా
__label__Devotional సర్వసులభు డితడు సర్వేశ్వరుడు గర్వము బాసితేను కానవచ్చు నితని చింతలెల్లా నుడిగితే శ్రీపతి యందేవుండు మంతనాన నుండితేను మరి నాతడే పంతపు వుబ్బు మానితే పరమాత్ముడు దోడౌను వింతలు దలచకుంటే విశ్వరూపమే వెడకర్మాలు దోసితే విష్ణుని సాన్నిధ్యమబ్బు కడునాస లొల్లకుంటే కలడాతడు వొడ లోముకొనకుంటే వుపేంద్రుడు రక్షించు పొడిబడకుంటేనే పూర్ణభావ మలరు ఇతర మెరగకుంటే నిందిరానాథుడు మెచ్చు సతిబారి బడకుంటే జంటౌ నాతడు హితవులు గోరకుంటే నెదుట శ్రీపతి నిల్చు జితేంద్రియవ్రతమందే శ్రీవేంకటేశుడు
__label__Devotional నీగురుతులు చూచుకో నీబిరుదు లెంచుకో యీగతిని కలబంట నికనన్ను గావవే కానిలే నేనెంత కఠినచిత్తుడనైన నానొసల నివే పట్టెనామములు మేను తోలునెమ్ములతో మెరసినదైనాను పూనితి దమ్మితులసి పూసల పేరులు భ్రమసి నేజేసినవి పాపకర్మములైనాను జమళి భుజాల నివే శంఖచక్రాలు అమర దఱచుగా నే నాడేవి కల్లలైనా తమి బాడీ నాలిక నీతగు సంకీర్తనలు తలచితే నావోజ తామస గుణమైనాను పిలిచేది భువిలో నాపేరు తిమ్మడు అలర శ్రీవేంకటేశ అన్నిటనే దుష్టనైనా తలకొనె నా యందు దాసరి తనములు
__label__Devotional బాపురే నీమాయ భమ్రయించీ జీవులకు దాపున నున్నదేకాని దవ్వలకు జొరదు మోక్షమురుచి గానదు ముందర నుండగాను సాక్షియై జగమిది చవి చూపగా దీక్షకు జొరదు మరి దేవ నీపై భక్తి లేదు దక్షులై యాలుబిడ్డలు దండనుండగాను జ్ఞానమితవు గాదు సంగడి నుండదుగాన నానాయోనులమేను ననిచుండగా ఆనకమై వైరాగ్యమంట దలవాటులేక కానబడ కర్మములు గాసి బెట్టగాను మంచిదని నీ తిరుమంత్రము దలచుకోదు పంచేంద్రియములాత్మ బలిశుండగా యెంచుకొని శ్రీవేంకటేశ నీకే శరణని అంచల నీదాసులైతే నన్నిటా గెలిచిరి
__label__Romantic తమ్ములాల అన్నలాల తల్లులాల నే నెమ్మనపు హరి బాసి నిలువనేనికను కొమ్మలాల మరుకోట కొమ్మలాల వోయమ్మలాల తొలరె నా యక్కలాల తమ్మిరేకు గన్నుల యాతని బాసి నేనుమ్మల సొమ్మలచేత నుండలేనికను చెలులాల కలికి తొయ్యలులాల వోయెల జవ్వనముల మోహినులాల చెలువంపు హరి దలచిన నాకు నే నులుకు గన్నీ రాపకుండలే నికను బోటులాల జవ్వనపు మేటులాల వోగాటపు దురుముల చీకటులాల వాటమైన వేంకటేశ్వరు బాసి నేనాటదాననై జన్మమందలేనికను
__label__Devotional ఆచార విచారా లవియు నే నెరగ వాచామ గోచరపు వరదుడ నీవు తపమొక్కటే నాకు దగు నీ శరణనుట జపమొక్కటే నిన్ను సారెకు నుతించుట వుపమొక్కటే నీవె వున్నతుడవంట విపరీత విజ్ఞాన విధులేమి నెరగ కర్మమొక్కటే నీ కైంకర్యగతి నాకు ధర్మమొక్కటే నీ దాసాను దాస్యము మర్మమొక్కటే నా మతి నిన్ను దలచుట అర్మిలి నింతకంటే నవల నే నెరగ బలిమియొక్కటే నాకు భక్తి నీపై గలుగుట కలిమి యొక్కటే నీవు గలవని నమ్ముట యెలమితో శ్రీ వేంకటేశ నీవు గతిదక్క పలుబుద్దులు నేబొరలు భావనలేనెరగ
__label__Devotional దైవమ నీవే దయదలచుట గా కావల బ్రాణికి యాసే దయ్యా ఆస వొకటి యెంతయినా దనియదు వాసి యెుకటి తనవంతులు మానదు యీసొకటి శాంతమెరగని దిదె మోసపుదేహికి ముక్తి యే దయ్యా పాపమెుకటి భవబంధము బాపదు దీపమెుక్కటి ధీరత యెుల్లదు చూపొక టింద్రియసుఖముల గెలువదు యేపున బ్రాణికి యెఱకే దయ్యో పాయమెుకటి చాపలములు మానదు కాయమెుకటి తనకర్మము విడువదు యీయెడ శ్రీవేంకటేశ్వర నీసేవ సేయని యాత్మకు సెలవే దయ్యా
__label__Devotional అయ్యో వారిభాగ్య మంతేకాక నెయ్యపువెన్న వట్టుక నెయ్యి వెదకేరు దేవుడు వెల్లవిరై దిక్కులెల్లా నిండుండగా సోవల నాస్తికునకు శూన్యమై తోచు యీవల వాన గురిసి యేరెంతబంటి వారినా కావరపు జీవునకు గతుగతుకే హరి శరణంటే గాచే అట్టియుపాయమే వుండగ విరసానకు గర్మమే వెగ్గళమాయ పరగ నరులకెల్లా బట్టపగలై యుండగా అరయ గొన్ని జంతుల కంధకారమాయను యిక్కడ శ్రీవేంకటేశు డెదుటనే వుండగాను అక్కటా మూఢున కెందు ననుమానమే మక్కువ నింతా నమృతమయమైన గోడికి తెక్కుల దవ్వ బొయ్యేది తిప్పపెంటలే
__label__Romantic ఊరులేని పొలిమేర పేరు పెంపు లేని బ్రతుకు గారవంబు లేని ప్రియము కదియనేటికే ఉండరాని విరహవేదన వుండని సురతసుఖమేల యెండలేని నాటి నీడ యేమిసేయనే దండిగలుగు తమకమనెడి దండలేని తాలిమేల రెండునొకటి గాని రచన ప్రియములేటికే మెచ్చులేనిచోట మంచిమేలు గలిగీనేమి సెలవు మచ్చికలేనిచోట మంచిమాటలేటికే పెచ్చు పెరుగలేనిచోట ప్రియముగలిగి యేమిఫలము ఇచ్చలేనినాటి సొబగులేమి సేయనే బొంకులేని చెలిమిగాని పొందులేల మనసులోన శంకలేక కదియలేని చనవులేటికే కొంకుగొసరు లేని మంచికూటమలర నిట్ల గూడి వేంకటాద్రివిభుడు లేని వేడుకేటికే
__label__Devotional ఏటి విజ్ఞాన మేటి చదువు గూటబడి వెడలుగతిగురుతు గనలేడు ఏడుమడుకలచర్మ మింతయును దూంట్లై గాడబెట్టుచుజీము గారగాను పాడైన యిందులో బ్రదుకుగోరీ బ్రాణి వీడదన్ను కచనెడి వెరవు గనలేడు కడుపునిండిన మహాకష్టంబు నలుగడల వెడలుచును బెనుమురుకి వేయగాను యిడుమ బొందుచు సుఖంబిందుకే వెదకీని వొడలు మోవగ జీవుడోపననలేడు వుదకమయమగుకన్ను లురికి యేమైనగని మదవికారము మతికి మరుపగాను యిది యెరిగి తిరువేంకటేశుగని జీవుడాసదమలానందంబు చవిగానలేడు
__label__Devotional అతడే రక్షకు డందరి కతడే పతి యుండగ భయపడ జోటేది అనంతకరము లనంతాయుధములనంతుడు ధరించెలరగను కనుగొని శరణాగతులకు మనకును పనివడి యిక భయపడజోటేది ధరణి నభయహస్తముతో నెప్పుడు హరి రక్షకుడై యలరగను నరహరికరుణే నమ్మినవారికి పరదున నిక భయపడజోటేది శ్రీ వేంకటమున జీవుల గాచుచు నావల నీవల నలరగను దైవ శిఖామణి దాపగు మాకును భావింపగ భయపడజోటేది
__label__Devotional ఆచార విచారా లవియు నే నెరగ వాచామ గోచరపు వరదుడ నీవు తపమొక్కటే నాకు దగు నీ శరణనుట జపమొక్కటే నిన్ను సారెకు నుతించుట వుపమొక్కటే నీవె వున్నతుడవంట విపరీత విజ్ఞాన విధులేమి నెరగ కర్మమొక్కటే నీ కైంకర్యగతి నాకు ధర్మమొక్కటే నీ దాసాను దాస్యము మర్మమొక్కటే నా మతి నిన్ను దలచుట అర్మిలి నింతకంటే నవల నే నెరగ బలిమియొక్కటే నాకు భక్తి నీపై గలుగుట కలిమి యొక్కటే నీవు గలవని నమ్ముట యెలమితో శ్రీ వేంకటేశ నీవు గతిదక్క పలుబుద్దులు నేబొరలు భావనలేనెరగ
__label__Devotional చూడరో చూడరో నేడు సురలార నరులార దాడివోయి దనుజుల దండించి తా వచ్చె వాయు వేగమున వచ్చె వనజాక్షు నరదము వేయిసూర్యుల ప్రతాపవిభవముతో చాయల చక్రవాళాద్రి సముద్రాలు దాటి వచ్చె ఆయితమై పైడిటెక్కే లవే కానవచ్చె మునుకొని మనో వేగమున వచ్చె హరితేరు తనరారు కోటిచంద్రప్రభలతో వెనుకొని దిక్కులెల్లా విజయము సేసి వచ్చె కనకాచలముతో గక్కన సరివచ్చె గరుడవేగాన శ్రీవేంకటేశు రథము వచ్చె మరగిన యల మేలుమంగసిరితో ధరలోన వీధులేగి తన నెలవుకు వచ్చె పరగ హరిదాసుల పంతములు వచ్చె
__label__Devotional భావించరే చెలులాల పరమాత్ముని చేవదేరి చిగురులో చేగయై యుండెను మలసి పన్నీట హరి మజ్జనమాడేవేళ కలశాబ్ధి దేలే మాణికమువలె నుండెను అలరి కప్పుర కాపు అవధరించేటి వేళ మొలచిన వెన్నెల మొలకయై యుండెను అంచల దట్టుపుణుగు అవధరించేటి వేళ యెంచ నంజనాద్రిపై యేనుగై వుండెను మించిన హారములెల్ల మేన నించుకొన్న వేళ మంచిమంచి నక్షత్ర మండలమై యుండెను వున్నతి నలమేల్మంగ నురమున నుంచు వేళ పెన్నిధై పూచినట్టి సంపెంగవలె నుండెను వన్నె శ్రీవేంకటేశుడు వరములిచ్చేటి వేళ తిన్ననై యందరి భాగ్యదేవతయై యుండెను
__label__Devotional కన్నులపండుగలాయ కమ్మి సేవించేవారికి సన్నల నీదాసులము సంతసించేము పడతు లిద్దరు నీపాదములు వొత్తగాను కొడుకు బ్రహ్మదేవుడు కొలువగాను కడుపులో లోకములు కడు జయవెట్టగాను గుడిగొనె నీబ్రదుకు గోవిందరాజా మెత్తగా శేషుడు నీకు మించుబరపై వుండగా జొత్తు మధుకైటభులు సుక్కి వోడగా హత్తి దేవతలు నిన్ను నందరు బూజించగాను కొత్తలాయ నీబ్రదుకు గోవిందరాజా పరగి నీముందరను పంచబేరము లుండగా గరిమ జక్రము నీకు గాపై వుండగా తిరమై శ్రీవేంకటాద్రి తిరుపతిలోపలను గొరబాయ నీబ్రదుకు గోవిందరాజా
__label__Devotional పెదయౌబళపుగొండ బెరిగీనిదే వదలకకొలిచితే వరములిచ్చీని పదివేలశిరసుల బలునరసింహము గుదిగొన్నచేతుల గురుతైనది ఎదుట బాదాలు గన్నులెన్నైన గలిగినది యిది బ్రహ్మాండపుగుహ నిరవైనది ఘనశంఖచక్రాదుల కైదువలతోనున్నది మొనసి రాకాసిమెకముల గొట్టేది కనకపుదైత్యుని కడుపుచించినది తనునమ్మిన ప్రహ్లాదుదాపును దండైనది శ్రీవనిత దొడమీద జేకొని నిలిపినది దేవతలు గొలువ గద్దెపై నున్నది శ్రీవేంకటాద్రియందు జెలగి భోగించేది భావించి చూచితేను పరబ్రహ్మమైనది
__label__Devotional ఉన్నతోన్నతుడు వుడయవరు యెన్న ననంతుడే యీ యుడయవరు సర్వలోకముల శాస్త్రరహస్యము లుర్వి బొడమె నీ యుడయవరు పూర్వపు వేదాంత పుణ్యశాస్త్రములు నిర్వహించె నన్నిటా నుడయవరు వెక్కసపు శ్రీవిష్ణుభక్తియే వొక్కరూపమే వుడయవరు చక్కనైన సుజ్ఞానమున కిరవై వుక్కు మీఱె నిదె వుడయవరు కదిసె మోక్షసాకారము దానై వుదుటున నిలిచె నీ యుడయవరు యిదిగో శ్రీవేంకటేశ్వరు యీడై పొదలుచు నున్నాడు భువి నుడయవరు
__label__Romantic తిరొ తిరొ జవరాల తిత్తి తిత్తి యీ తరలమైన నీతరహార మదురే ధిమి ధిమ్కి తోంగ తోంగ దిద్ధిమిక్కి ఆరే మమారే పాత్రరావు మజ్జా మజ్జా కమలనాభుని తమకపుటింతి నీకు నమరెదీరుపు ఇదే అవధరించగదో ఝకజక్క జంఝం ఝణణకిణాని ప్రకటపు మురువొప్పె భళాభళా సకలపతికి సరసపుగొమ్మా నీ మొకసిరి మెరసె చిమ్ముల మురిపెములా మాయిమాయి యలమేలుమంగ నాచ్చారి మతి బాయని వేంకటపతి పట్టపురాణి మ్రోయ జిరుగజ్జెలా నీ మ్రోత లానేని సోయగమైన నీ సొలపుం జూ పమరే
__label__Romantic నేరుపరి వవుదువు నీ కే మమ్మ ఆత డీరానిచనవు లిచ్చె నిక నీ కే మమ్మ మావంటివారికె మన సియ్యడు గాక నీవె ఆతడు గావా నీ కే మమ్మ తోవల నీవును మాతో డట్టె సొలసే వాత డీవల నీయింట నున్నా డిక నీ కే మమ్మా మే మేమి చెప్పినాను మేరలు మీరు గాక నీ మాట దోయడు నీ కే మమ్మ మోము చూచి మాకు మాకె మొగ మోడితిమి గాక యేమర వాతని నీవు యిక నీ కే మమ్మా వట్టి సట మా కైతె వరుస వం తిచ్చె గాక నెట్టుకొనె నిన్నతడు నీ కే మమ్మ జట్టిగొని మమ్ము గూడి సారె శ్రీవెంకటపతి నిట్టె నీవు గూడితిని యిక నీ కే మమ్మా
__label__Romantic ఏమి సేయుదునమ్మ యిన్నియును నిటుగూడె తామసపు బ్రేమ వేదన బాయనీదు కినిసి నే పొలసి పలికెద నంటినా యతనినెనయుదడబాటు నోరెత్తనీదు చెనకి యలపార జూచెద నంటినా యతనికనుగవ జలంబు సరుగన జూడనీదు కిందుపడి కదిసి మ్రొక్కెద నంటినా యతనియంది పరవశము చేయాడ నీదు డెందంబు మఱచి యుండెద నంటినా యతని జెందిన తలపు మఱచియు మఱవనీదు తిరువేంకటేశు బొందితినంటినా యతనిదొరతనము నాగరిమ దోచనీదు సిరిదొలకు రతుల నలసితి నంటినా యతనిసరసంబు వేడుకల జాలించనీదు
__label__Devotional మానుప వశమా మాయ లివిన్నియు శ్రీనాథుడు మును సేసినవే రాతిరి చీకటి రతి బగలు వెలుగు ఘాతల నెప్పుడు గలదిదియే యీతల జ్ఞానుల కిల నజ్ఞానులజాతివైరములు సహజములే అసురలకు సురల కనాది నుండియు అసమున వైరంబది గలదే యెసగి వైష్ణవుల కిల బ్రాకృతులకు పొసగని వాదము భువి గలదె యిహమును బరమును యీలంకెలతో విహితము చెప్పెడి వేదములే అహిపతి శ్రీవేంకటాధిపు మతమిది నిహితం బెఱిగిన నిశ్చలమే
__label__Romantic చూడ నిన్నిటా జాణడు చొక్కనాథుడు వీడెమిచ్చె నాకునిదె వెస సొక్కనాథుడు
__label__Devotional సకలమైనవారికి సహజ మిది అకటా యెట్టు గల్పించి ఆడించేవు దేవుడా తనియ కొరుల చక్కదనమే చూచు గాని తనభావము తనకు దలపు గాదు చొనిపి యౌవ్వనపుసుద్దులే చెప్పు గాని పొనిగి తనవయసు పోవుట దెలియదు దారుణపాషాణబుద్ధులు దైవముపై బెట్టు గాని యీరీతినే తనదేహ మెంచుకొనడు వూరిలోని మాటలెల్లా వుగ్గడించబోవు గాని కారణపు తన జన్మకథలు దడవడు వేడుకతో నిక్షేపాలు వెదకగోరు గాని ఆడనే ఆత్మనిక్షేప మది వొల్లడు వీడక శ్రీవేంకటేశ వెలయ నీదాసులకు తోడదోడ దెలుపుచు తోడయి రక్షింతువు
__label__Devotional పాడేము నేము పరమాత్మ నిన్నును వేడుక ముప్పదిరెండు వేళల రాగాలను తనువే వొళవు తలయే దండెకాయ ఘనమై వూర్పులు రెండు కట్టిన తాళ్ళు మనసే నీబద్దితాడు మరి గుణాలె జీవాళి మొనసిన పుట్టుగే మూలమైన కరడి పాపపుణ్యా లిరువంక పైడివెండియనుసులు పైపై గుత్తికె మేటిపై చనిగె కోపుల నాలికెలోన గుచ్చికట్టినట్టి తాడు చూపరాని సంసారమే సూత్రపు గణికె జీవునికిని దండె సేసినవాడవు నీవు వావాతి మాటలే నీపై వన్నెపదాలు యీవి మాకు నిహపరా లిచ్చితివి మెచ్చితివి శ్రీవేంకటేశ నీవే చేకొన్నదాతవు
__label__Devotional విజాతులన్నియు వృథా వృథా అజామిళాదుల కది యేజాతి జాతిభేదములు శరీరగుణములు జాతి శరీరము సరి దోడనె చెడు ఆతుమ పరిశుద్ధంబెప్పుడును అది నిర్దోషం బనాది యీతల హరివిజ్ఞానపు దాస్యంబిది యొక్కటెపో సుజాతి హరి యిందరిలో నంతరాత్ముడిదె ధరణి జాతిభేదము లెంచిన పరమయోగులీ భావ మష్టమదము భవవికారమని మానిరి ధరణిలోన బరతత్త్వజ్ఞానము ధర్మమూలమే సుజాతి లౌకిక వైదిక లంపటులకు నివి కైకొను నవశ్యకర్తవ్యంబులు శ్రీకాంతుండు శ్రీవేంకటపతి సేసిన సంపాదమిందరికి మేకొని యిన్నియు మీరినవారికి మీనామమే సుజాతి
__label__Devotional అందుకేపో నీపై నాసపుట్టి కొలిచేది మందలించితి నిక మరి నీచిత్తము యిందరు జెప్పగా వింటి యెవ్వరికైనా విష్ణుడే కందువ మోక్ష మియ్య గర్త యనగా ముందే వింటి నారదుడు ముంచి నిన్ను బాడగా పొందుగ లోకములోన బూజ్యుడాయననుచు అప్పటి వింటి లోకములన్నిటికి హరియే కప్పి రక్షకత్వానకు గర్త యనగా యిప్పుడే వింటి ధ్రువుడు యిటు నిన్ను నుతించే వుప్పతిల్లి పట్ట మేలుచున్నాడనుచును యిదె వింటి శ్రీవేంకటేశ బ్రహ్మకు దండ్రివై కదిసి పుట్టించ బెంచ గర్త వనుచు వదలక వింటి నీకు వాల్మీకి కావ్యము చెప్పి చెదర కాద్యులలో బ్రసిద్ధు డాయననుచు
__label__Devotional ఆదిమూలమే మాకు నంగరక్ష శ్రీదేవుడే మాకు జీవరక్ష భూమిదేవిపతి యైన పురుషోత్తముడె మాకు భూమిపై నేడ నుండినా భూమిరక్ష ఆమని జలధిశాయి అయిన దేవుడే మాకు సామీప్యమందున్న జలరక్ష మ్రోయుచు నగ్నిలో యజ్ఞమూర్తియైన దేవుడే ఆయములు దాకకుండా నగ్నిరక్ష వాయుసుతు నేలినట్టి వనజనాభుడే మాకు వాయువందు గందకుండా వాయురక్ష పాదమాకసమునకు బారజాచే విష్ణువే గాదిలియై మాకు నాకాశరక్ష సాదించి శ్రీవేంకటాద్రి సర్వేశ్వరుడే మాకు సాదరము విూరినట్టి సర్వరక్షా
__label__Romantic చాలా మేలుదిరా యీబాలామణిపుడు నీ పాలిట జిక్కెరా గోపాలక కృష్ణమ్మా పంకాజముఖి నీవంకా చూచి నప్పుడే పొంకాముగా వలచె యింకా నే మందురా సంకె లేక నీమీద నంకిత మైనపాట లంకించి పాడీ నీతో లంకెల గృష్ణమ్మా పల్లాదమున నీవు మొల్లామి నందరిలో మొల్లాపూబంతి వేయ జల్లూన గరగెరా మెల్లానె వ్రాసి చూచీ జల్లాగ నీ రూపమె కల్లా గాదురా శ్రీవల్లభ కృష్ణమ్మా తటుకానా నీ వప్పుడు నటనాలా సరసాన యిటు నటు గాగిలించ నెట్లా దా జొక్కెరా విటరాయడవు శ్రీవెంకటనాథ నీ కూటమి ఘటియించ వేడుక మిక్కుట మాయగృష్ణమ్మా
__label__Romantic పొందెఱుగుదునందువు భోగినందువు నీయందరు సతులకు నేనాకు మడిచిత్తునా ఎవ్వతెకైనా జనవిచ్చేవు మెచ్చేవు నీనవ్వులకైనాను మన్నన జూచేవు అవ్వలి యివ్వలి నీ యంగనల వొద్దను పవ్వళించి వుండగా నే బాదములొత్తుదునా ఏపున నెక్కడికైనా నేగేవు దాగేవు నీకోపాన నాతోనైన మేకులు సేసేవు వైపున నీవెందుండైనా వచ్చిన నేనంతలోనోపికనప్పుడు నీ కూడిగాలు సేతునా వేడుకలెందైనా బారవేసేవు నీవాడికచేతలెన్నైనా వన్నె వెట్టేవు ఈడు లేని తిరువేంకటేశ కూడితివి నన్ను వాడుచు నీ తోడ నేను వాసి చూపగలనా
__label__Devotional ఏమనగ వచ్చునమ్మ ఇటువంటి వారి జూచి కామించి గోపికలెల్లా గాచుకున్నా రదివో రోల గట్టుపడ్డవాడు రోకలి పట్టినవాడు వేళలేదు వెన్నలెల్ల వెరజాడేరు వేల గొండెత్తినవాడు వేరే యేరుసేసేవాడు బాలులవలెనే వీధి బారాడేరు వారివో కాటుకమైచాయవాడు కప్పురపువన్నెవాడు కూటము గూడుక జోడుకోడెలైనారు నీటు బైడికోకవాడు నీలికాశతోడివాడు తేటలై దూడల గాచి తిరిగేరు వారివో చేరి చీరలిచ్చువాడు చెలి గుంగించినవాడు ధీరులై రేపల్లెలోన దిరిగేరదే యీ రీతి శ్రీవేంకటాద్రి నిద్దరును నేకరూపై కోరినవారి వరాలు కొల్లలిచ్చే రదివో
__label__Romantic సేవించరో మొక్కరో చెలులాల నరులాల కైవశమై వున్నవాడు కరుణాకరుండు బాసికము గట్టుకొని బంగారుగద్దెమీద లాసి కూచున్నాడదివో లకిమమ్మతో సూసకపువనితలు సోబాన బాడగాను భాసురమై యొప్పె నదె ప్రహ్లదవరదుడు మునులు చదువగాను ముంజేతికంకణాలతో యెనసి లవ్వులు నవ్వీ నిందిరతో అనయము బేరటాం డ్లారతులెత్తగాను పనివూని వరాలిచ్చీ బ్రహ్లదవరదుడు పొలతులు వడ్డించగా బువ్వాన గూచుండి చెలగి సరసమాడీ శ్రీదేవితో యెలమి శ్రీవేంకటాద్రి నీతడే యెందుచూచినా బలవంతుడై వున్నాడు ప్రహ్లదవరదుడు
__label__Devotional ఇందులో మొదలికర్త యెవ్వడు లేడు గాబోలు ముందు కరివరదుడే ముఖ్యుడు గాబోలు ఆడితిబో బహురూపా లన్నియోనుల బుట్టి తోడనె బ్రహ్మాదులనే దొరలెదుటా జాడలు మెచ్చాలేరు చాలునన్నవారులేరు వేడుక నడవిగాసే వెన్నెలాయ బ్రదుకు అన్నికర్మములు జేసి ఆటలో బ్రాహ్మణుడనైతినన్ని వేదములనేటి యంగడివీధి నన్ను జూచేవారు లేరు నవ్వేటివారు లేరు వన్నెలసముద్రములో వానలాయ బ్రదుకు సంసారపునాటకసాలలో ప్రతిమనైతి కంసారి శ్రీవేంకటపతి మాయలోన యింస లిన్నియు దేరె నిందరు జుట్టములైరి హంసచేతి పాలునీరునట్లాయ బ్రదుకు
__label__Devotional ఈతని నెఱగకుంటే నిల స్వామిద్రోహము ఘాతల నేఱు గుడిచి కాలువ పొగడుట హరిపాదముననే యడగె లోకములెల్ల హరినాభినే పొడమి రదివో బ్రహ్మాదులు హరినామము వేదాల కాదియు నంత్యమునాయ హరిదాసులే వశిష్ఠాదు లిందరును విష్ణుడే యమృత మిచ్చె విష్ణుడే ధరణి మోచె విష్ణువాజ్ఞ నడచేది విశ్వ మింతాను విష్ణుచక్రమున దైత్యవీరులెల్లా నడగిరి విష్ణువు ముఖమునందే విప్రులు జనించిరి పరమపు శ్రీపతివే భారతరామాయణాలు పరమాత్ము డితడే పలుజీవుల యందెల్లా పరము చేచేత జూపె పట్టి శ్రీవేంకటేశుడు పరమానంద మొసగు భక్తులకు నితడు
__label__Devotional ఆతడే యిన్నియు నిచ్చు నడిగినవల్లాను చేతిలోనే వుండగాను చింతించరు హరిని వలెనంటే సంపదలు వట్టి యలమటబెట్టు అలసి వోపనంటేను అండనే వుండు తలచి యిందరు నీతరితీపుల జిక్కి తలచ రెందును బరతత్త్వమైన హరిని ఆసపడితే నింతులు అన్నిటాను బిగుతురు వాసితో నుంటేనే తామే వత్తు రొద్దికి పోసరించి యిందరు నీ పొందుల భ్రమల బడి పాసి వున్నారదే తమ పతియైన హరిని గట్టిగా రాతిరెల్లాను కలయైయుండు జగము పట్టపగలైతే తమ పాల నుండును బట్టబయలు పందిలి పెట్టేరుగాని చేపట్టరు శ్రీవేంకటాద్రిపైనున్న హరిని
__label__Devotional జ్ఞానులాల యోగులాల సకలవిరక్తులాల నానావిధాల నివి నమ్మేరు సుండి అలరి యింతుల యధరామృతము లివియెల్ల కాలకూటవిషముల కరణి సుండి శీలముతో వీరల చెట్టలు వట్టుటలెల్లా బాలనాగాల దొడికి పట్టుట సుండి కాంతలు నవ్వుచునైనా గన్నుల జూచిన చూపు పంతమున నలుగుల పాతర సుండి బంతుల నెదుటనున్న పడతుల చన్ను లివి కంతల నొడ్డిన బడిగండ్లు సుండి జవ్వనపు గామినుల సరసపు మాటలెల్లా మవ్వమైనయట్టి చొక్కు మంత్రాలు సుండి యివ్వలను శ్రీవేంకటేశ్వరుదాసుల కివి చివ్వన జెప్పినట్టు చేసేవి సుండి
__label__Devotional దైవమా నీ వెలితేది తమ వెలితేకాని జీవుల పట్టిన కొల్ల చేతిలోనే వున్నది నిండినవి జగముల నీ నామము లనంతములండ దలచేవార భాగ్యమే కాని పండియున్నదిదె దేవభక్తి యెందు చూచినాను దండితోడ బనిగొనే తమ నేర్పేకాని మనసులలో నున్నది మరి నీపై జ్ఞానము వొనర దెలిసేవారి వోపికేకాని ఘనమైన మున్నిటి నీ కథలెల్లా నున్నవి విన నేరిచినవారి వివేకమే కాని శ్రీవేంకటేశ మీ ముద్ర చెల్లుబడై వున్నది వేవేగ ధరించేవారి వేడుకే కాని తావుకొని చేరువ నీదాస్యమిట్టే వున్నది భావించి నమ్మేటివారి పని యింతే కాని
__label__Devotional అంతర్యామీ అలసితి సొలసితి యింతట నీ శరణిదె చొచ్చితిని కోరిన కోర్కులు కోయని కట్లు తీరవు నీవవి తెంచకా భారపు బగ్గాలు పాపపుణ్యములు నేరుపుల బోవు నీవు వద్దనకా జనుల సంగముల జక్కరోగములు విను విడువవు నీవు విడిపించకా వినయపు దైన్యము విడువని కర్మము చనదిది నీవిటు సంతపరచకా మదిలో చింతలు మయిలలు మణుగులు వదలవు నీవని వద్దనకా యెదుటనే శ్రీవేంకటేశ్వర నీవదె అదన గాచితివి అట్టిట్టనకా
__label__Devotional దేవా నీమాయ తెలియనలవి గాదు భావభేదముల భ్రమసితిని జననం బొకటే జంతుకుల మొకటే తనువికారములే తగ బెక్కు దినములు నివియే తివిరి లోకమిదె పనులే వేరయి పరగీని మాటలు నొకటే మనసులు నొకటే కోటులసంఖ్యలు గుణము లివి కూటము లిట్లనె గురి గాము డొకడె మేటి వలపులకె మేరలే లేవు జ్ఞాన మొకటే యజ్ఞానము నొకటే నానామతములు నడచీని ఆనుక శ్రీవేంకటాధిప నీకృప తానే మమ్మిటు తగ గాచీని
__label__Devotional హరిదాసు డగుటే యది తపము పరమార్గములను ఫలమే లేదు తిట్టినయప్పుడు దీవించినప్పుడు అట్టె సమ మగునది తపము వెట్టి నేమములు వేవేలు సేసిన బట్ట బయలే కాని ఫలమే లేదు యిచ్చినయప్పుడు యియ్యనియప్పుడు అచ్చుగ నవ్విన దది తపము యిచ్చల బుణ్యము లెన్ని సేసినా బచ్చన లింతే ఫలమే లేదు కూడినయప్పుడు గొణగినయప్పుడు ఆడిక విడిచిన యది తపము యీడనె శ్రీ వేంకటేశుడే శరణము పాడి పంతముల ఫలమే లేదు
__label__Devotional మఱచితిమంటే మరిలేదు తఱితో దలచవో దైవపు మనసా పుట్టుచు నున్నది పోవుచు నున్నది పట్టపు జీవుల ప్రపంచము నట్టనడుమనే నరహరినామము గుట్టున దలచవో గొనకొని మనసా పొద్దు వొడుచునదె పొద్దు గుంకునదె తిద్దిన జగముల దినదినము అద్దపు నీడల యంతర్యామిని వొద్దనె తలచెనొనరవొ మనసా లోపల వెలుపల లోగొనివున్నది శ్రీపతి మహిమల సృష్టియిదే యేపున శ్రీ వేంకటేశ్వరు డితడే దాపని నమ్ముచు దలచవో మనసా
__label__Devotional ఏమి నిద్దిరించేవు యెందాకాను కామించి బ్రహ్మాదులెల్ల గాచుకున్నా రిదివో పులుగాలు బచ్చళ్ళు బోనము వెట్టినదిదే వెలయు ధనుర్మాస వేళయు నిదే బలసి సంకీర్తనపరులు పాడేరిదే జలజాక్షుడ లేచి జలక మాడవయ్యా తోడనే గంధాక్షతలు ధూపదీపా లివిగో కూడిన విప్రుల వేద ఘోషణ లివే వాడుదేర బూజించవలె గమ్మబువ్వులివె వీడెమిదె కొలువుకు విచ్చేయవయ్యా చదివేరు వైష్ణవులు సారె దిరువాము డిదె కదిసి శ్రీసతి ముందే కాచుకున్నది అదనాయ శ్రీవేంకటాధిప మా చరపిదే యెదుట నిన్నటిమాపే యియ్యకొంటివయ్యా
__label__Devotional నిత్యానంద ధరణీధర ధరారమణ కాత్యాయనీ స్తోత్రకామ కమలాక్ష అరవిందనాభ జగధాధార భవదూర పురుషోత్తమ నమో భువనేశా కరుణాసమగ్ర రాక్షసలోకసంహారకరణ కమలాదీశ కరిరాజవరద భోగీంద్రశయన పరిపూర్ణ పూర్ణానంద సాగరనిజావాస సకలాధిప నాగారిగమన నానావర్ణనిజదేహ భాగీరథీజనక పరమ పరమాత్మ పావన పరాత్పర శుభప్రద పరాతీత కైవల్యకాంత శృంగారరమణ శ్రీవేంకటేశ దాక్షిణ్యగుణనిధి నమో దేవతారాద్య సుస్థిరకృపాభరణ
__label__Devotional కలిగె నిదె నాకు కైవల్యము తొలుత నెవ్వరికి దొరకనిది జయ పురుషోత్తమ జయ పీతాంబర జయ జయ కరుణాజలనిధి దయ యెఱంగ నే ధర్మము నెఱంగ నాక్రియ యిది నీ దివ్యకీర్తనమే శరణము గోవింద శరణము కేశవ శరణు శరణు శ్రీజనార్దన పరమ మెఱంగను భక్తి యెఱగను నిరతము నాగతి నీ దాస్యమే నమో నారాయణ నమో లక్ష్మీపతి నమో పుండరీకనయనా అమిత శ్రీవేంకటాధిప యిదె నా క్రమమెల్లను నీకయింకర్యమే
__label__Devotional జనులు నమరులును జయలిడగా ఘనుడదె వుయ్యాలగంభముకాడ వదలక వలసినవారికి వరములు యెదురెదురై తానిచ్చుచును నిదురలేక పెనునిధినిధానమై కదల డదే గరుడగంభముకాడ కోరినవారికి కోరినవరములు వోరంతప్రోద్దు నొసగుచును చేరువయై కృపసేసీ నిదివో కూరిముల పడిమిగోపురమాడ వడి వేంకటపతి వరములరాయడు నుడుగగాళ్ళుగన్నులు సుతుల బడిబడి నొసగుచు బ్రాణచారులకు కడిమి నీడ దిరుగని చింతాడ
__label__Devotional అఖిలలోకైకవంద్య హనుమంతుడా సీతశిఖామణి రామునికి జేకొని తెచ్చితివి అంభోధి లంఘించితివి హనుమంతుడ కుంభినీజదూతవైతి గురు హనుమంతుడ గంభీరప్రతాపమున గడగితివి జంభారిచే వరములు చయ్యన నందితివి అంజనీదేవికుమార హనుమంతుడ కంజాప్తఫలహస్త ఘన హనుమంతుడ సంజీవని దెచ్చిన శౌర్యుడవు రంజిత వానరకులరక్షకుడ వైతివి అట లంక సాధించిన హనుమంతుడ చటుల సత్త్వసమేత జయ హనుమంతుడ ఘటన నలమేల్మంగకాంతు శ్రీవేంకటేశుకు దటుకన బంటవై ధరణి నిల్చితివి
__label__Devotional అప్పులవారే అందరును కప్పగ దిప్పగ గర్తలు వేరీ ఎక్కడ చూచిన నీ ప్రపంచమున జిక్కులు సిలుగులు జింతలునే దిక్కెవ్వరు యీ తీదీపులలో దిక్కుముక్కులకు దేవుడెకాక యేది దలంచిన నేకాలంబును సూదులమూటల సుఖములివి కాదన నౌనన గడ గనిపించగ పోదికాడు తలపున గలడొకడే యెన్నడు వీడీ నెప్పుడు వాసీ బన్నిన తమతమ బంధములు వున్నతి సేయగ వొప్పులు నెరపగ వెన్నుడు వేంకటవిభుడే కలడు
__label__Devotional కైకొన్నకొలది కర్మము వాకుచ్చి తనతోనే వగవగనేలా తలచినకొలదేదైవము తనకలపుకోలుకొలదే కడనరులు బలువుకొలదియే పంతము తొలగర యితరుల దూరగనేలా మచ్చిక నొడివినంతే మంత్రము అచ్చపుభక్తి కొలదే యాచార్యుడు నిచ్చలు గోరినయంతే నిజమైనలోకము పచ్చివెచ్చిచదువుల భ్రమయగనేలా నెమ్మది జాతెంతే నియమము సమ్మతించినంతే సంతోసము యిమ్ముల శ్రీవేంకటేశుడిచ్చినంతే యిహపరమెమ్మెల కిది మరచి యేమరగనేలో
__label__Romantic చూగ బిన్నగాని సుద్దులు పెద్దలు కూడి పట్టబట్ట గొట్టీ గోవిందుడు పాలవుట్టి గొట్టి పరువున బోయి వేలాడగా గొట్టె వెన్నవుట్టి కేలు చాచి కొట్టె కిందితేనెవుట్టి యేలాగు దాతమే యేమందమే చక్కిలాలవుట్టి సరుగన గొట్టి నిక్కి నిక్కి కొట్టె నేతివుట్టి పక్క దిక్కు గొట్టె పంచదారవుట్టి యెక్కడ దాతమే యేమందమే వారవట్టి కొట్టె వంచి పెరుగువుట్టి చారపప్పువుట్టి జారగొట్టె కోరి శ్రీవేంకటగోవిందకృష్ణునికేరీతి దాతమే యేమందమే
__label__Devotional అవధారు చిత్తగించు హనుమంతుడు వీడె భువిలోన గలశాపుర హనుమంతుడు రామ నీ సేవకు డిదె రణరంగ ధీరుడు ఆముకొన్న సత్వగల హనుమంతుడు దీమసాన లంక సాధించి వుంగరము దెచ్చె కామిత ఫలదుడు యీ ఘన హనుమంతుడు జానకీరమణ సప్తజలధులు లంఘించి ఆనుక సంజీవి దెచ్చె హనుమంతుడు పూని చుక్కలెల్లా మొలపూసలుగాగబెరిగి భాను కోటి కాంతితో జొప్పడు హనుమంతుడు యినవంశ శ్రీ వేంకటేశ నీ కరుణతోడ అనుపమ జయశాలి హనుమంతుడు పనిపూని ఇటమీది బ్రహ్మపట్టమునకు నీ యనుమతి గాచుకున్నా డదె హనుమంతుడు
__label__Devotional పరమవైష్ణవుల భాగ్యంబిదివో నిరతి వారలకే నే మొక్కెదను తలచ రొకప్పుడు ధరణి భోగములు తలచ రితరమతదైవముల తలతు రొకటి హరిదాసులదాస్యము తలపు మోక్షములతగులమిగాన కోరరు బ్రహ్మదిగురుతరపదములు కోరరు మేరువుకొనసుఖము కోరుదురు తదియ్య కోట్ల సంగము కోరిక భక్తితో గూడీగాన వొల్లరు కర్మము లొల్లరు పుణ్యము లొల్లరహంకార మొకపరియు వుల్లము శ్రీవేంకటోత్తము శరణని యెల్లందు దుదిపద మొక్కిరిగాన
__label__Romantic జానామ్యహంతే సరసలీలాం నానావిధ కపటనాటక సఖత్వమ్ కిం కరోమి త్వాం కితవ పరకాంతానఖాంకురప్రకటన మతీవ కురుషే శంకాం విసృజ్య మమసంవ్యాన కర్షణం కింకారణమిదం తే ఖేలన మిదానీం కిం భాషయసి మాం కృతమానసతయా డాంభికతయా విట విడంబయసి కిం గాంభీర్యమావహసి కాతరత్వేన తవ సంభోగ చాతుర్య సాదరతయా కిం కిమితి మామనునయసి కృపణ వేంకటశైలరమణ భవదభిమతసురతమనుభవ ప్రమదేన మత్ప్రియం ప్రచురయసి మానహర మమతయా మదననిర్మాతా నకిం త్వం
__label__Devotional ఇతనికంటే మరి దైవము గానము యెక్కడ వెదకిన నితడే అతిశయమగు మహిమలతో వెలసెను అన్నిటి కాధారము దానె మది జలధుల నొక దైవము వెదకిన మత్స్యావతారం బితడు అదివో పాతాళమందు వెదకితే నాదికూర్మ మీవిష్ణుడు పొదిగొని యడవుల వెదకి చూచితే భూవరాహమని కంటిమి చెదఱక కొండల గుహల వెదకితే శ్రీనరసింహం బున్నాడు తెలిసి భూనభోంతరమున వెదకిన త్రివిక్రమాకృతి నిలిచినది బలువీరులలో వెదకి చూచితే పరశురాము డొకడై నాడు తలపున శివుడును బార్వతి వెదకిన తారకబ్రహ్మము రాఘవుడు కెలకుల నావులమందల వెదకిన కృష్ణుడు రాముడునైనారు పొంచి యసురకాంతలలో వెదకిన బుద్ధావతారంబైనాడు మించిన కాలము కడపట వెదకిన మీదటి కల్క్యావతారము అంచెల జీవులలోపల వెదకిన నంతర్యామై మెరసెను యెంచుక ఇహమున బరమున వెదకిన యీతడే శ్రీవేంకటవిభుడు
__label__Devotional శరణు శరణు నీకు జగదేకవందిత కరుణతో మమ్ము నేలు కౌసల్యనందన ఘనరణరంగవిక్రమ దశరథపుత్ర వినుతామనస్తోమ వీరరాఘవ మునులును రుషులును ముదమునొందిరి నీవు జననమందినందుకు జానకీరమణ సులభ లక్ష్మణాగ్రజ సూర్యవంశతిలక జలధిబంధన విభీషణవరద తలకి యసురలు పాతాళము చొచ్చిరి నీవు విలువిద్య నేర్చితేనే విజయరామ రావణాంతక సర్వరక్షక నిర్మలభక్తపావన దివ్యసాకేతపట్టణవాస వేవేలుగ నుతించిరి వెస హనుమంతాదులు సేవించిరి నిను జూచి శ్రీవేంకటేశ
__label__Devotional మనసున నెప్పుడు మానదిది దిన బాధెటువలె దీఱీనో చిత్త వికారము జీవుల పాపము తత్తరపరచక తడయ దిది కత్తులభొనీ కాయపు వయసుననెత్తినమదమున కేదిగతో అసలుగంబ మీయాశాదోషము విసిగిన నూరక విడువ దిది వసులమూట మోవగ బడవేయగ వసము గాని దెటువలెనౌనో పాము చెలిమి రంపపుసంసారము గాములమోచిన గంప యిది కామించుచు వేంకటపతి దలపక యేమరివుండిన నేమౌనో
__label__Romantic చక్కని తల్లికి చాగుబళా తనచక్కెరమోవికి చాగుబళా కులికేటి మురిపెపు గుమ్మరింపు దనసళుపు జూపులకు చాగుబళా పలుకుల సొలపుల బతితో గసరెడిచలముల యలుకకు చాగుబళా కిన్నెరతో బతి కెలన నిలుచు దనచన్ను మెఱగులకు చాగుబళా ఉన్నతి బతిపైనొరగి నిలుచు దనసన్నపు నడిమికి చాగుబళా జందెపు ముత్యపు సరులహారముల చందనగంధికి చాగుబళా విందయి వేంకటవిభు బెనచిన తనసందిదండలకు చాగుబళా
__label__Devotional దైవము నెరగము తత్వము దలచము చేవై హరి రక్షించీ నిదివో పాపము బుణ్యము బైకొను దేహము కోపము శాంతపుగుణములది వోపికవోపము లుదుటు చూపెడిది చేపట్టుక యిటు చెలగే మిదివో వెలికిని లోనికి విడిసేటిప్రాణము చలువలు వేండ్లు చల్లెడిది తెలివికి నిదురకు దేపై యున్నది బలిమి జేపట్టుక బ్రదికే మిదివో పరమును నిహమును బట్టినజీవుడ పొరుగుకు నింటికి బొత్తైతి గరిమల శ్రీవేంకటపతి శరణని నిరతపు మహిమల నెగడే మిదివో
__label__Devotional కొలిచితే రక్షించే గోవిందుడితడు యిలకు లక్ష్మికి మగడీ గోవిందుడితడు గోవర్ధనమెత్తినట్టి గోవిందుడితడు వేవేలుగొల్లెతల గోవిందుడితడు కోవిదుడై ఆలగాచే గోవిందుడితడు ఆవలగంసుజంపిన ఆగోవిందుడితడు క్రూరకాళింగమర్దన గోవిందుడితడు వీరచక్రాయుధపు గోవిందు డితడు కోరి సముద్రాలు దాటే గోవిందుడితడు ఆరీతి బాలుర దెచ్చేయా గోవిందుడితడు కుందనపుకాశతోడి గోవిందుడితడు విందుల రేపల్లె గోవిందుడితడు పొంది శ్రీవేంకటాద్రిపై పొసగ దిరుపతిలో అందమై పవ్వళించిన ఆ గోవిందుడితడు
__label__Romantic అల్లవాడె భావించరె అంగన లిందరు గూడి వుల్లములో తనమాయ లుబ్బెనో శ్రీహరికి నేలా మిన్ను గొలవగ మిన్నేటినురుగు ఆలరి యీహరిమేన నంటుకొనెనో పాలవెల్లి తచ్చబోగా బైబడెనో తుంపురులు మేలిమి కప్పురకాపు మెత్తిరో యీహరికి చిత్తగించి రేపల్లె జీకటితప్పు సేయగా అత్తల చీకటినలు పంటుకొనెనేమో వొత్తి కరి గావబోగా నొలికెనో పై మదము మొత్తమి బుళుగుకాపు ముంచిరో శ్రీహరికి అలమేలుమంగ దెచ్చి అఱుత గట్టుకొనగా పొలసి నవరసాలు బొడచూపెనో నెలవైన సొమ్ములెల్లా నిండుకొనె మేననెల్లా అలరి శ్రీ వేంకటాద్రి నందమైనహరికి
__label__Romantic పదరుదురా యిటు పైపైపనే అదన నీకు మోహపు వాడతడు చెలువుడు నీకటు సేసిన బాసలు తలచుకొనగదవె తరుణీ అలుగక ములుగక ఆతనిగుణములు తెలసుకొనగదవె దినదినములను అంతరంగమున నాడిన మాటలు చింతించుకొనవె చెలియా పంతములాడక పలుమరు గొసరక పొంతనె కనుకో పూటకు బూట శ్రీవేంకటపతి చెనకిన చెనకులు భావించి చూడమో పడతీ యీవిభుడె కలసె నిక నేమిననక ఆవటించు ముదమడగడుగుకును
__label__Devotional అందులోనె వున్నవాడు ఆదిమూరితి అందరాని పదవియైన నందిచ్చు నతడు ఘను లిండ్ల వాకిళ్ళు కావ బొయ్యే జీవుడా కని నీ యాత్మ వాకిలి కావరాదా యెనసి పరులరాజ్య మేలబొయ్యే జీవుడా అనిశము నీ మనోరాజ్యము నేలరాదా చెలుల రూపము లెల్ల చింతించే జీవుడా చెలగి నీ రూప మేదో చింతించ రాదా కెలన సుఖములు భోగించేటి జీవుడౌ పొలసి సుజ్ఞానము భోగించరాదా చేవ సంసారాన బలిసిన యట్టి జీవుడా భావపుటానందాన బలియరాదా కోవరపు సంపదల కోరేటి జీవుడా శ్రీ వేంకటేశుని సేవ గోరరాదా
__label__Devotional సతతము నే జేయు ననాచారములకు గడ యెక్కడ మతి ననుగని కావుము రామా రామా రామా నేసిననాబ్రహ్మత్యలు శిశుహత్యలు గోహత్యలు ఆసలనెన్నో యెన్నో ఆయాజాడలను యీసున నేనిపు డెరిగియు నెరగక సేసేదురితపురాసులకును గడలే దిదె రామా రామా రామా నమలెడి నావాచవులకు నానావిధభక్షణములు కమిలిన దుర్గంధపు శాకమ్ములు దొమ్ములును జముబాధల నరకంబుల సారేకు నన్నెటువలె శ్రీ  రమణుడ ననుగాచే విటు రామా రామా రామా కపటపునాధనవాంఛలు కలకాలము బరకాంతల జపలపుదలపుల నేతల సంఖ్యము లరయగను యెపుడును నిటువలెనుండెడుహీనుని నన్నెటు గాచెదో రపమున శ్రీ వేంకటగిరి రామా రామా రామా
__label__Devotional ఒసగితివిన్నియు నొకమాటే వెస నిక జేసే విన్నపమేది నారాయణ నీనామము దలచిన నీరానివరములిచ్చితివి చేరి నిన్ను నిటు సేవించిననిక గోరి పడయ నిక గోరికలేవి హరి నీకొకమరి యటు శరణంటే గరిమల నన్నిటు గాచితివి నిరతముగా నిక నిను నుతియింపుచు అరగొరతనివి నిను నడిగేదేదో శ్రీవేంకటేశ్వర చేయెత్తిమొక్కిన భావమే నీవై పరగితివి యీవరుసల నీవింతటిదాతవు ఆవలనిను గొనియాడెడిదేమి
__label__Romantic నవ్వువచ్చీ నిన్నుజూచి నాకు నేడుయీ రవ్వలు నీకే చెల్లు రాజసపుదేవుడా సతికుచములు మోవ సాముచేసినటువలె సతముగా మోచేవు శంఖచక్రములు మతకాన వేడుకొనేమార్గమున నున్నట్టు తతి నభయహస్తము తప్పవు నీ విపుడు కామిని నలమిపట్టేగతి అలవాటుగా యెమరవు కటిహస్త మెంతైనా నీవు నేమమున ఆకెరాక నిక్కిచూచేమతకాన కోమలపు నీకు నిల్వుగొలువులే ఇపుడు అంకె నుపరిసురత మలవాటు చెడకుండా వుంకువ శ్రీసతి మోచే వురమునను అంకపుశ్రీవేంకటేశ అంది మమ్ముగాచేటి పొంకమున మన్ననచూపులు చల్లే విదిగో
__label__Devotional కలది యీమూర్తివల్ల గతి గనవలెను యిల నిందు నమ్మకుంటే యెందు మరి లేదు కంటిమా బ్రహ్మమును వేంకటపతి గనినట్టు కంటిమా అవతారాలు కతలె కాక కంటిమా హృదయములో గలిగిన దైవమును కంటిమా వైకుంఠముకడవారైనాను తెలిసీనా జ్ఞానము యీదేవుని మహిమవలె తెలిసీనా వేదాలు సందేహమే కాక తెలిసీనా మాయ యిది యెంత చదివినా తెలిసీనా ముందరితెరువు వెదకితే చిక్కీనా మనసు యీశ్రీవేంకటేశ్వరువలె చిక్కీనా ధ్యానము వట్టిచింతలేకాక చిక్కీనా అనాదినుండి చిగిరించీ కాలము చిక్కీనా పెద్దలు చెప్పే జితమైన శాంతి
__label__Devotional ఓయమ్మ యెట్టుసేసె నొకటొకటే మాయలెల్ల జేసినాడు మరియింకనెట్టో చన్నుదాగి పూతనను సగ్గుడుగా జప్పరించె మిన్నుదాకె సుడిగాలి మెడ దొక్కెను వెన్న ముచ్చిరిం చి గొల్లవెలదులనెల్ల మెచ్చి పిన్ననాడె యింతసేసె బెద్దయైన నెట్టో మద్దిమాకులు విరిచె మామయింటికేగి పెద్ద యెద్దుల బీచమణచె నేమి వెప్పరు చద్దికూటి ముద్దలోనె జలజాసనుని మాయ వద్దనక పతిసేసె వాడివో నేడెట్టో కొండవంటి పామునోరు కొచ్చి కొచ్చి చంపి చంపి మెండుకొని వుక్కణంచె మేనమామను కొండల వేంకటపతి కోనేటిరాయడు నిండు కృప మము గాచేనేరుపిక నెట్టో
__label__Devotional సకలజీవులకెల్ల సంజీవి యీమందు వెకలులై యిందరు సేవించరో యీమందు మూడులోకము లొక్కట ముంచి పెరిగినది పోడిమి నల్లవికాంతి బొదలినది పేడుక కొమ్ములు నాల్గు పెనచి చేయివారినది నాడే శేషగిరిమీద నాటుకొన్నమందు పడిగెలు వేయింటిపాము గాచుకున్నది కడువేదశాస్త్రముల గబ్బు వేసేది యెడయక వొకకాంత యెక్కువ వుండినది కడలేనియంజనాద్రిగారుడపుమందు బలుశంఖుజక్రములబదనికె లున్నది తలచినవారికెల్ల దత్వమైనది అలరినబ్రహ్మరుద్రాదుల బుట్టించినది వెలుగుతోడుత శ్రీవేంకటాద్రిమందు
__label__Devotional అనుచు దేవగంధర్వాదులు పలికేరు కనకకశిపు నీవు ఖండించే వేళను నరసింహ నరసింహ ననుగావు ననుగావు హరి హరి నాకు నాకు నభయమీవే కరిరక్ష కరిరక్ష గతమైరి దనుజులు సురనాథ సురనాథ చూడు మమ్ము గృపను దేవదేవ వాసుదేవ దిక్కు నీవే మాకు మాకు శ్రీవక్ష శ్రీవక్ష సేవకులము భూవనితనాథ నాథ పొడమె నీప్రతాపము పావన పావన మమ్ము బాలించవే జయ జయ గోవింద శరణుచొచ్చేము నీకు భయహర భయహర పాప మడగె దయతో శ్రీవేంకటేశ తగిలి కాచితి మమ్ము దయజూడు దయజూడు దాసులము నేము
__label__Devotional పుట్టినమొదలు నేను పుణ్యమేమీ గాననైతి యెట్టు గాచేవయ్య నన్ను యిందిరానాథా కామినుల జూచిచూచి కన్నుల గొంతపాపము వేమరు నిందలు విని వీనుల గొంతపాపము నామువార గల్లలాడి నాలిక గొంతపాపము గోమున బాపము మేన గుప్పలాయ నివిగో కానిచోట్లకు నేగి కాగిళ్ళ గొంతపాపము సేన దానాలందుకొని చేతుల గొంతపాపము మానని కోపమే పెంచి మతి గొంతపాపము పూని పాపములే నాలో బోగులాయ నివిగో చేసినట్టివాడగాన చెప్ప నీకు జోటులేదు దాసుడ నే నైతి గొన దయ దలచితివయ్య యీసరవులెల్ల జూచి యేమని నుతింతు నిన్ను ఆసల శ్రీవేంకటేశ ఆయబోయ బనులు
__label__Romantic పొలితి జవ్వనమున బూవక పూచె యెలమి నిందుకు మనమేమి సేసేదే సతి చింతాలతలలో సంపెంగపూవులు వూచె మతివిరహపుమేన మల్లెలు వూచె అతనునితలపోత నడవిజాజులు వూచె హితవు తెలియ దిక నేమిసేసేదే తొయ్యలిచెమటనీట దొంతిదామెరలు వూచె కొయ్యచూపుగోపముల గుంకుమ వూచె కయ్యపువలపుల జీకటిమాకులు వూచె నియ్యెడ జెలియభావ మేమిసేసేది మగువరతులలోన మంకెనపువ్వులు వూచె మొగి గొనగోళ్లనే మొగలి వూచె పొగరు శ్రీవేంకటేశుపొందుల గప్రము వూచె ఇగురుబోండ్ల మిక నేమసేసేదే
__label__Devotional హరి విశ్వాత్మకుడు అందరిలో నున్న వాడు దరిసించి బ్రదుకరో తప్పు లేదు యింకను దారుపాషాణములందు దైవముగా భావించి కూరిమితో మీకు మీకె కొలిచేవారా చేరి ప్రాణప్రతిష్టలు సేసేనాడు దేవుడే కోరిక వైష్ణవులందు కొలువరో మీరు వేదపురాణార్థమందు విశ్వాసము వెట్టుకొని సోదించి తెలుసుకొనే సుగుడులాల వేదమె మాటలుగాను వివరించే వైష్ణవులు ఆదిగురువులు వీరి నడుగరో మీరు దేవుడె పెక్కురూపులై తేరి యెదుట నుండగా ఆవల వెదకబొయ్యే ఆసక్తులాల శ్రీ వేంకటేశుడె మతి జిక్కినాడు దాసులకు తావుకొని హరినాత్మ దలచరో మీరు
__label__Romantic పోయినా బోనీడమ్మా పోయినా బోసి డమ్మా పాయక కొంగువట్టీ వీడు యెదురైతే మొక్కే నెవ్వాడమ్మా అదనెఱుగడు అవునే వీడు మగనాలి నన్నా మావా డమ్మా నగీ నేడనైనా నాతో వీడు యింతలో శ్రీవేంకటేశుడమ్మా యెంత సేసి కూడె నేమే వీడు
__label__Romantic సిగ్గరి పెండ్లికూతుర సీతమ్మ దగ్గరి సింగారబొమ్మ తలవంచకమ్మా అల్లనాడే రాఘవుడు హరివిల్లు విరిచెను యెల్లి నేడే పెండ్లాడీ నిదివో నిన్ను యెల్లగా జనకుడు నిన్నిచ్చీనట వీడె వెల్లవిరి నీమాట వినవమ్మా అదె పెండ్లితెర యెత్తి రండనే వసిష్ఠు డుండి చదివీ మంత్రాలు సేన చల్లనమ్మా మొదల రామునికంటె ముంచి తలబాలు వోసి సుదతి యాతని మోము చూడవమ్మా కంకణదారాలు గట్టి కాలుదొక్కతివి మీరు పొంకాన బువ్వ మందరో పొత్తుల నమ్మ వుంకువ వావిలిపాట నుండి శ్రీ వేంకటగిరి తెంకుల నిన్ను గూడి తిరమాయనమ్మా
__label__Devotional ఎదురేది యింక మాకు యెందు చూచినను నీపదము లివి రెండు సంపదలు సౌఖ్యములు గోపికానాథ గోవర్ధనధరా శ్రీపుండరీకాక్ష జితమన్మథా పాపహర సర్వేశ పరమపురుషాచ్యుతా నీపాదములే మాకు నిధినిధానములు పురుషోత్తమా హరీ భువనపరిపాలకా కరిరాజవరద శ్రీకాంతాధిప మురహరా సురవరా ముచుకుందరక్షకా ధరణి నీపాదములె తల్లియును దండ్రి దేవకీనందనా దేవేంద్రవందితా కైవల్యనిలయ సంకర్షణాఖ్య శ్రీవేంకటేశ్వరా జీవాంతరాత్మకా కావ నీపాదములె గతి యిహము బరము
__label__Romantic ఉల్లము గలయుదాకా వూరకుండుటే మేలు మల్లాడి తా వలెనంటే మైకొనే నపుడు మనసు నిర్మలమైతే మాట విన నింపౌను ననువు గలవారికి నవ్వ నింపౌను చనవు గలిగితేను సాదించ నింపౌను యెనయనిచోటికి నేమిటికి మాటలు తలయెత్తి చూచితేను దండకు రా నింపౌను చెలిమి సేసితే విందు చెప్పి నింపౌను పిలువు గలిగితేను పెనగగ నింపౌను వొలిసి నొల్లమికిని వొడి వట్ట నేటికే కరగి లోనై తేను కాగిలించ నింపౌను సరస మాడితే చెయి చాచ నింపౌను యిరవై శ్రీవేంకటేశు డిత డిట్టె నన్నుగూడె తరితీపైనందుకు తామసించ నేటికే
__label__Romantic ముగురువేలుపులకు మూల మీతడు జిగిమీఱి నెదుటను సేవించరే అంచల బన్నీటిబిందె లందుకొని యిందరును నించి మజ్జనము దేవునికి జేయగా వంచి సముద్రము మీద వానలు గురిసినట్టు పొంచి యన్నిటాను ఉప్పొంగుచు నున్నాడు పచ్చకప్పురము మేన బలుమారు మెత్తగాను తచ్చి పున్నమచంద్రుడే తానై వున్నాడు అచ్చపు దట్టుపుణుగు ఆమీద బుయ్యగాను నిచ్చ గల్పకతరువునీడయై వున్నాడు అలమేలుమంగతోడ నన్ని సొమ్ములు నించగా పలు పంచవన్నెల సంపద యైనాడు యెలమి శ్రీవేంకటేశు డిన్నిటా బ్రతాపించి కులికి పుణ్యాల కెల్లా గురియైనాడు
__label__Devotional నగుమొగముతోడి వో నరకేసరి నగరూప గరుడాద్రి నరకేసరి అమితదానవహరణ ఆదినరకేసరి నమితబ్రహ్మాదిసుర నరకేసరి కమలాగ్రవామాంక కనకనరకేసరి నమోనమో పరమేశ నరకేసరి రవిచంద్రశిఖనేత్ర రౌద్రనరకేసరి నవనారసింహ నమో నరకేసరి భవనాశినీతీరభవ్య నరకేసరి నవరసాలంకార నరకేసరి శరణాగతత్రాణ సౌమ్య నరకేసరి నరకమోచననామ నరకేసరి హరి నమో శ్రీవేంకటాద్రి నరకేసరి నరసింహ జయ జయతు నరకేసరి
__label__Devotional తలచరో జనులు యీతని పుణ్య నామములు సులభముననే సర్వశుభములు గలుగు హనుమంతుడు వాయుజు డంజనా తనయుడు వనధి లంఘన శీల వైభవుడు దనుజాంతకుడు సంజీవనీ శైల సాధకుడు ఘనుడు కలశాపుర హనుమంతుడు లంకా సాధకుడు లక్ష్మణ ప్రబోధకుడు శంకలేని సుగ్రీవ సచివుడు పొంకపు రాముని బంటు భూమిజసంతోష దూత తెంకినే కలశాపుర దేవ హనుమంతుడు చటులార్జున సఖుడు జాతరూప వర్ణుడు ఇటమీద బ్రహ్మ పట్ట మేలేటి వాడు నటన శ్రీ వేంకటేశు నమ్మిన సేవకుడు పటు కలశాపుర ప్రాంత హనుమంతుడు
__label__Devotional కొసరనేల నాగుణము లివి రసికత నీవిన్నిటా రక్షించుకొనుమీ నేరమి నాది నేరుపు నీదే దూరు నాది బంధుడవు నీవు కోరుదు నేను కొమ్మని యిత్తువు కారుణ్యాత్మక గతి నీవు సుమీ నేను యాచకుడ నీవేదాతవు దీనుడ నే బరదేవుడవు జ్ఞానరహితుడను సర్వజ్ఞనిధివి శ్రీనిధి యిక నను జేరి కావుమీ అరయ నే జీవుడ నంతర్యామివి యిరవుగ దాసుడ నేలికవు చిరజీవిని నే శ్రీవేంకటపతివి వరదుడ నను జేవదలకుమీ
__label__Romantic సగము మానిసిరూపు సగము మెగమురూపు అగణితప్రతాపు డహోబలేశుడు గద్దెమీద గూచున్నాడు కంబములో బుట్టినాడు కొద్దిమీర గడునవ్వుకొంటా నున్నాడు వొద్దనె శ్రీ సతిచన్ను లొరయుచు నున్నవాడు అద్దివో చూడరమ్మ అహోబలేశుడు పెనుమీసాలవాడు పెదపెదగోళ్లవాడు ఘనునిగా బ్రహ్లాదునిగా గాచుకున్నాడు మనసిచ్చినసురలతో మాటలాడుచున్నవాడు అనుపమతేజడమ్మ అహోబలేశుడు వేవేలుచేతులవాడు వెన్నెలచాయలవాడు భావించి కొల్లినవారిపాలిటివాడు శ్రీ వేంకటగిరిమీద జేరి భవనాశిదండ నావల నీవల మించె నహోబలేశుడు
__label__Devotional ఎదుటినిధానమ వెటుచూచిన నీవదె వేంకటగిరియనంతుడా సొగిసి భాద్రపదశుద్ధచతుర్ధశి తగువేడుక నిందరు గొలువ పగటుసంపదలు బహుళ మొసగు నీవగు వేంకటగిరియనంతుడా తొలుత సుశీలకు దుశ్శీలవలన వెలయ సంపదల విముఖడవై వలెనని కొలిచిన వడి గాచినమాయల వేంకటగిరియనంతుడా కరుణ గాచితివి కౌండిన్యుని మును పరగినవృద్ధబ్రహ్మడవై దొరవులు మావులు ధ్రువముగ గాచినహరి వేంకటగిరియనంతుడా
__label__Devotional ఏటికి దలకెద రిందరును గాటపు సిరులివి కానరో ప్రజలు ఎండల బొరలక యేచిన చలిలో నుండక చరిలోనుడుకక అండనున్న హరి నాత్మదలచిన పండిన పసిడే బ్రతుకరో ప్రజలు అడవుల నలియక ఆకునలముదిని కడుపులు గాలగ గరగక బడి బడి లక్ష్మిపతికి దాసులై పొడవగు పదవుల బొందరో ప్రజలు పొక్కేటికాళ్ళ పుండ్లు రేగగ దిక్కులనంతట దిరుగక గక్కన తిరువేంకటగిరిపతి గని వొక్క మనసుతో నుండరొ ప్రజలు
__label__Devotional చదివి బతుకరో సర్వ జనులు మీరు కదిసి నారాయణాష్టాక్షర మిదియే సాదించి మున్ను శుకుడు చదివినట్టి చదువు వేద వ్యాసులు చదివినచ దువు అది కాలపు వైష్ణవులందరి నోటి చదువు గాదిలి నారాయణాష్టాక్షర మిదియే సతతము మునులెల్ల చదివినట్టి చదువు వెత దీర బ్రహ్మ చదివినచదువు జతనమై ప్రహ్లాదుడు చదివి నట్టి చదువు గతిగా నారాయణాష్టాక్షర మిదియే చలపట్టి దేవతలు చదివినట్టి చదువు వెలయ విప్రులు చదివేటి చదువు పలుమారు శ్రీ వేంకటపతినామమై భువి గలుగు నారాయణాష్టాక్షర మిదియే
__label__Devotional నారాయణ నీనామము బుద్ధి జేరినా జాలు సిరులేమి బాతి ననుపైన శ్రీవిష్ణునామము పేరుకొనగానే తేకువ మీరగా ఘనమైన పుణ్యాలు గలుగగా తమకనయము బరమది యేమిబాతి నలువైన శ్రీహరినామము మతిదలచిననాబంధము లూడగా యెలమి దీని బఠియించినా యీకలుషములేల కలుగు నెవ్వరికి వేంకటపతి నామవిభవము కర్మ పంకములెల్ల బరిమార్పగా బింకమై తలపెడి ప్రియులకు యెందునింక నీ సుఖమిది యేమిబ్రాతి
__label__Romantic అవదరించవయ్యా అట్టె కలకాలము తవిలి సేవలు సేసీ దరుణి నీకు నెలతచెమటలే పన్నీటి మజ్జనము నీకు తళుకుబయ్యదకొంగు తడియొత్తు కలికినవ్వులే కప్పురకాపు నీకు పొలుపొంద జూపులే పుణుగుకావు మగువయంగరాగమే మంచిచంద్రగావిదట్టి తగుగాగిటిచేతులే తమ్మిపూజలు చిగురుబెదవులే శ్రీతులసీదళములు మొగి రతిచెనకులే మునుకొన్నసొమ్ములు అలమేలుమంగ తానే యక్కుననుండేదేవులు పలుకులే వేదమంత్రపాటలు యెలమి శ్రీవేంకటేశ యెంచి చూచితే నీకు జలజాక్షిసరసాలు సకలసంపదలు
__label__Romantic ఎటువంటి మోహమో యింతినీపై నతనికి తటుకన నురమున ధరియించె నిన్నును కామిని నీ నడపులు గజగమనము లని కామించి నీ పతి కరి గాచెను కోమలపు నీ పిరుదు చక్రభావ మని నేమమై చక్రము చేత నిలిపినా డతడు నెలత నీ నిలయము నీరజ మనుచు బ్రియ మలరి జలజనాభు డాయ నతడు కలికి నీ గళము శంఖము బోలునని తా దలచి పాంచజన్యధరు డాయ నతడు నిరతి నలమేల్మంగ నీ కురులు నలు పని అరుదార నీలవర్ణు డాయ నతడు గిరికుచవని నిన్ను గెరలి కౌగిట గూడె పరగ శ్రీ వేంకటపతి యాయ నతడు
__label__Romantic నెలమూడు శోభ్రనాలు నీకు నతనికి దగు కలకాలమును నిచ్చకల్యాణమమ్మా రామనామమతనిది రామవు నీవైతేను చామన వర్నమతడు చామవు నీవు వామనుడందురతని వామనయనవు నీవు ప్రేమపు యిద్దరికి పేరుబలమొకటే హరి పేరాతనికి హరిణేక్షణువు నీవు కరి గాచె దాను నీవు కరియానవు సరి దా జలధిశాయి జలధికన్యవు నీవు బెరసి మీ యిద్దరికి బేరుబలమొకటే జలజనాభుడతడు జలజముఖివి నీవు అలమేలుమంగవు నిన్నలమె దాను ఇలలో శ్రీ వేంకటేశుడిటు నిన్నురాన మెచె పిలిచి పేరుచెప్పె బేరుబలమొకటే
__label__Devotional పంతగాడు మిక్కిలి నీ పవనజుడు రంతుకెక్కె మతంగపర్వతపవనజుడు వాలాయమై యెంతభాగ్యవంతుడో దేవతలచే బాలుడై వరములందె బవనజుడు పాలజలనిధి దాటి పరగ సంజీవి దెచ్చి యేలికముందర బెట్టె యీ పవనుజుడు సొంటులు సోదించితెచ్చి సుగ్రీవు రాఘవునికి బంటుగాగ బొందుసేసె బవనజుడు వొంటినే రామునిముద్ర వొసగి సీతముందర మింటిపొడవై పెరిగె మేటి పవనజుడు కిట్టి శ్రీవేంకటేశ్వరుకృపచే ముందరిబ్రహ్మపట్ట మేలనున్నవాడు పవనజుడు చుట్టి చుట్టి తనకు దాసులయినవారికి గట్టి వరములిచ్చె నీ ఘనపవనజుడు
__label__Devotional ఇంతటా హరినేకాని యెందునను గాన నన్ను కొంత నాకు దెలుపరో గురువులాల తనువూ హరియే తలపూ హరియే వినికి మనికియును విష్ణుడే కనుగొను చూపులు కమలనాభుడే యెనసి జీవునిశక్తి యేడనేడ నున్నదో లోకమెల్ల మాధవుడే లోనెల్ల గేశవుడే వాకును కర్మము శ్రీవైకుంఠుడే చేకొని చైతన్యమెల్ల శ్రీనారాయణుడే యీకడ నే ననువాడ నేడ నుండువాడనో వెనకను కృష్ణుడే వెస ముం దచ్యుతుడే కొనమొదలు నడుము గోవిందుడే యెనయగ శ్రీవేంకటేశుమయ మింతాను అనుగు నాస్వతంత్ర మది యేడనున్నదో
__label__Devotional మెచ్చుల దంపతులార మీరే గతి మెచ్చితి నిన్నిట మిమ్ము మెరసె మీచేతలు తమ్మిలోని మగువా వో ధరణీధరుడా మిమ్ము నే నమ్మితి నాకు మీరే గతి నెమ్మది నో యిందిరా నీరజలోచనుడా కమ్మి యే పొద్దును మీరే కలరు నాపాలను పాలజలధి కూతుర భక్త వత్సలుడ హరి మేలిచ్చి రక్షించ నాకు మీరే గతి కేలి నో శ్రీమహాలక్ష్మి కేశవదయానిధి తాలిమి మీరే నాకు దాపు దండ యెపుడు చెన్నగు రమాకాంత చెందిన వో మాధవ మిన్నక యేపొద్దు నాకు మీరే గతి చిన్ని యలమేలుమంగ శ్రీవేంకటేశుడా యెన్నికె కెక్కించి నన్ను నేలుకొంటి రిదిగో
__label__Devotional జగన్మోహనాకార చతురుడవు పురుషోత్తముడవు వెగటు నాసోదంబు ఇది నీవెలితో నావెలితో యెన్నిమారులు సేవించిన గన్నులూ దనియవు విన్న నీకథామృతమున వీనులు దనియవు సన్నిధిని మిమ్ము నుతియించి సరుస జిహ్వయు దవియదు విన్న కన్నది గాదు ఇది నావెలితో నీవెలితో కడగి నీప్రసాదమే కొని కాయమూ దనియదు బడి బ్రదక్షిణములుసేసి పాదములు నివి దనియవు నుడివి సాష్టాంగంబు చేసి నుదురునూ దనియదు వెడగుదన మిది గలిగె నిది నావెలితో నీవెలితో చెలగి నిను నే బూజించి చేతులూ దనియవు చెలువు సింగారంబు దలచి చి త్తమూ దనియదు అలరి శ్రీవేంకటగిరీశ్వర అత్మ నను మోహించజేసితి వెలయ నిన్నియు దేరే మును నీవెలితో నావెలితో
__label__Devotional అన్నివిధములు దానై యాతుమలో మరి వీడే పన్నిన యీ పరమాత్మభావనే మా బ్రదుకు గోపాలకృష్ణునిచూపే కోరిన పనులపాడి గోపికావల్లభుకృపే కూర్మివనిత శ్రీపతిదయే మాకుజేరే ధనధాన్యములు చేపట్టిన బ్రహ్మతండ్రిచిత్తమే మాపుత్రులు జలధిశాయికరుణే సర్వరత్నములసొమ్ము అల పీతాంబరువాత్సల్యమే వస్త్రములు మలయు గరుడధ్వజుమన్ననే వాహనములు యిల నచ్యుతనామమే యిదే మాకాయుష్యము అమృతమథను మహిమదె మా గాదెల కొల్చు విమతదైత్యారి యావేశమే భయహరము అమర శ్రీవేంకటేశు నడుగులే మాకు నిండ్లు తమితో నాతనిదేవే తల్లియు దండ్రియును
__label__Devotional శ్రావణ బహుళాష్టమి జయంతి నేడు సేవించరో నరులాల శ్రీకృష్ణుడితడు భావింప వసుదేవుని పాలిటి భాగ్యదేవత దేవకి గనినయట్టి దివ్యరత్నము చేవమీర సురల రక్షించే కల్పతరువు యీవేళ జన్మించినాడు యిదె కృష్ణుడు హర విరంచాదులకు నాదిమూల కారణము పరమమునుల తపఃఫల సారము గరుడోరగేంద్రులకు గలిగిన నిధానము యిరవుగా నుదయించెనిదె కృష్ణుడు బలుయోగీశ్వరుల బ్రహ్మానందము చెలగు భాగవతుల చింతామణి అలమేల్మంగకు బతియట్టె శ్రీవేంకటాద్రినిలపై జన్మించినాడు యిదె కృష్ణుడు
__label__Romantic ఏటికి బరాకుసేసే విప్పుడు నీవు మాట లాడి ఇకనైనా మన్నించరాదా చిమ్ముజూపులను జూచి చేతికిచ్చీ పూబంతి కొమ్మ నీకు నిదె యందుకొనరాదా వుమ్మగిల జెమరించి వూరకే నీవుండగాను ఇమ్మిచ్చి తొడమీదట నిడుకొనరాదా వినయాన నీకు మొక్కి విందుచెప్పవచ్చె జెలి గునియక యిట్టె ఇయ్యకొనరాదా నినుపునిట్టూర్పు నించీ నీవు గుట్టుతో నుండగా చనవిచ్చి చెక్కు నొక్కి సమ్మతించరాదా కొంగువట్టి పానుపుపై కూచుండ బెట్టీ నిన్ను ఇంగిత మెరిగి మోవి ఇయ్యరాదా చెంగలించి రతిగూడి శ్రీ వేంకటేశ మెప్పించెనంగన నెప్పుడు నిట్టె ఆదరించరాదా
__label__Romantic ఇట్టిదివో సతిమోహ మిదివో మా విన్నపము యెట్టు వలసిన జేయు మిక నీచిత్తము తరుణి నీకు వలచి తనువె మఱచె గాని మరులు నీపై భక్తి మఱవదు గిరమ విరహవడ గన్నులు మూసె గాని నిరతి నీవు వచ్చే వని తలుపే మూయదు నిండు నీపై చింతచేత నిద్దుర విడిచె గాని దండి నీ నామజపము తా విడువదు అండనె సింగారించె యాసలె మానె గాని నిండు జేత నీకు మొక్కే నేమమే మానదు చిక్కి యిట్టె నిన్ను గూడి సిగ్గులతో బాసె గాని తక్కక నీ సరసము తా బాయదు మిక్కిలి శ్రీవెంకటేశ మెచ్చ నిన్ను నేర్చె గాని చక్క నీ వెటు సేసినా సాదించ నేరదు
__label__Devotional అంటబారి పట్టుకోరె అమ్మలాల యిదె వెంటబారనీదు నన్ను వెడమాయతురుము కాగెడు పెరుగుచాడె కవ్వముతో బొడిచి లేగల దోలుకొని అలిగిపోయీని రాగతనమున వాడె రాతిరి నారగించడు ఆగి నన్ను గూడడిగె నయ్యో ఇందాకను కొలదిగాని పెరుగు కొసరికొసరి పోరి కలవూరు గాయలెల్ల గలచిపెట్టె పలుకడు చేతిచట్టి పారవేసి పోయీనదె చెలగుచు మూటగట్టె జెల్లబో యిందాకను మట్టుపడ కిటు నూరుమారులైనా నారగించు ఇట్టె యిందరిలోని నాన్నాళ్ళును వెట్టికి నాకొరకుగా వేంకటేశు డారగించె యెట్టు నే డాకట ధరియించెనో యిందాకను
__label__Devotional చింతలు రేచకు మమ్ము చిత్తమా నీవు పంతముతో మముగూడి బతుకుమీ నీవు తల్లి శ్రీమహాలక్ష్మి తండ్రి వాసుదేవుడు ఇల్లు మాకు బ్రహ్మాండమింతా నిదె బల్లిదపు హరిభక్తి పాడీబంటా నాకు వొల్లము కర్మఫలము లొకటి నేము జ్ఞానమే మాకు ధనము సర్వవేదములు సొమ్ము వూనిన వై రాగ్యమే వుంబళి మాకు ఆనిన గురుసేవలు ఆడుబిడ్డలు నాకు మేనితోనే తగులాయ మేలు మాకు జేరెను యేలికె శ్రీవేంకటేశుడింటి దేవపూజ మాకు పాలు గల బంధువులు ప్రపన్నులు కీలు మాకు నీతని సంకీర్తన మోక్షమునకు యేలా ఇంకా మాకు నేమిటితో గొడవ
__label__Devotional వందేహం జగద్వల్లభం దుర్లభం మందరధరం గురుం మాధవం భూధవం నరహరిం మురహరం నారాయణం పరం హరి మచ్యుతం ఘనవింహగవాహం వురుషోత్తమం పరం పుండరీకేక్షణం కరుణాభరణం కలయామి శరణం నందనిజనందనం నందకగదాధరం యిందిరానాథ మరవిందనాభం యిందురవిలోచనం హితదాసవరదం ము కుందం యదుకులం గోపగోవిందం రామనామం యజ్ఞరక్షణం లక్షణం వామనం కామినం వాసుదేవం శ్రీమదావాసినం శ్రీవేంకటేశ్వరం శ్యామలం కోమలం శాంతమూర్తిం
__label__Romantic వింటిరా వోచెలులాలా విభుని తగవులెల్లా దంటతనసరితలు తా నెఱగడా మొగము చూచినవాడు మోహమే పై జల్లుగాక చిగురు జేతల తోడి సిగ్గు లే నగితిబో నే నందుకు నన్నడుగ నికనేల తగు దనవొళ్లికల్ల తా నెఱగడా యిచ్చకమాడేటివాడు యేమనినా వినుగాక వచ్చి వచ్చి తానే తలవంచనేల యెచ్చరించితిబో నేను ఇందుకు దానననేల తచ్చితే నాకాపిరము తానెఱగడా కాగిలించు కొన్నవాడు కడుదమకించుగాక వీగనియాసలతో నివ్వెరగులేల ఆగుచు శ్రీ వేంకటేశు డాదరించి నన్ను గూడె దాగని తన మహిమ తా నెఱగడా
__label__Devotional కరుణించు మికనైన కాపురమా కరికరి బెట్టుకుమీ కాపురమా కలలోని సుఖమైన కాపురమా కలుషమే చవియైన కాపురమా కలను బేహారపు కాపురమా కలడు మా కిదే హరి కాపురమా గంట వేటలో తగులు కాపురమా కంట వత్తివెట్టి కాచే కాపురమా గంటుగిందుగా బొరలే కాపురమా కంటిమి శ్రీపతికృప కాపురమా కావిరి వెఱ్ఱి చేరాయి కాపురమా కావలసినట్లయ్యే కాపురమా శ్రీవేంకటేశ్వరుడు చేరి నిన్ను నన్ను నొక్కకైవశము సేసెగదో కాపురమా
__label__Devotional గోవిందుదాసులమై కొన కెక్కుదుము గాక వేవేలు విధుల నమ్మి వెతబడగలమా మనసు లోపలి మామర్మము దెలియలేము ఘనుడైన హరి నెట్టు గానగలము తనువుతో భోగాలు తగులు వీడగలేము వెనక కర్మపాశాలు వీడించుకోగలమా వడి బెట్టే యింద్రియాల వద్దని మానుపలేము తొడరి సంసారము తోయగలమా బడిబడి నానాటి బతుకు చెప్పుకోలేము పొడలేటి యితరుల బోధించగలమా కొంకక ఆడిన మాట గురుతు వెట్టగలేము లంకె వేదవాక్యము దలచగలమా యింకా శ్రీవేంకటేశు డితడే మా దేవుడని సంకెలేకుందుము గాక జాలిబడగలమా
__label__Devotional అందరిలోనా నెక్కుడు హనుమంతుడు కందువ మతంగగిరి కాడి హనుమంతుడు కనకకుండలాలతో కౌపీనముతోడ జనియించినాడు యీ హనుమంతుడు ఘన ప్రతాపముతోడ కఠినహస్తాలతోడ పెనుతోక యెత్తినాడు పెద్ద హనుమంతుడు తివిరి జలధి దాటి దీపించి లంకయెల్లా అవల యివల సేసె హనుమంతుడు వివరించి సీతకు విశ్వరూపము చూపుతా ధ్రువమండలము మోచె దొడ్డ హనుమంతుడు తిరమైన మహిమతో దివ్యతేజముతోడ అరసి దాసుల గాచీ హనుమంతుడు పరగ శ్రీవేంకటేశు బంటై సేవింపుచు వరములిచ్చీ బొడవాటి హనుమంతుడు
__label__Devotional తెలిసినవాడా గాను తెలియనివాడా గాను యిల నొకమాట నీ కెత్తిచ్చితిగాని పుట్టించేవాడవు నీవే బుద్ధిచ్చేవాడవు నీవే యెట్టున్నా నపరాధా లేవి మాకు అట్టూ నన్నవారముగా మనగా నీచి త్తమెట్టో కిట్టి వొకమాట మడిగితి నింతేకాని మనసులోపల నీవే మరి వెలుపల నీవే యెనసి అపరాధాలు యేవి మాకు నిను నౌగాదనలేము నీ సరివారము గాము అనవలసినమాట అంటి మింతే కాని అంతరాత్మవును నీవే అన్నిటా గావగ నీవే యెంతైనా నపరాధా లేవి మాకు వింత లేక శ్రీవేంకటవిభుడ నీబంట నింతే వంతుకు నేనొకమాట వాకుచ్చితిగాని
__label__Devotional సీతాశోక విఘాతక పాతాళ లంకాపతివిభాళా హనుమంతరాయ అంజనీతనయ వోవనధిలంఘనగాత్ర వాయుపుత్రా యినకులాధిపనిజహిత జగన్నుతవనజోదరసేవక సత్వధనికా ప్రళయాంతకరూప బలదీప రవిఫలగిళనప్రతాప సుగ్రీవప్రియా కుళకదానవసంకులవిదారణ భళిభళి జగత్పతిబలుబంటా పంకజాసనుదివ్యపదవైభవ వోలంకిణీ ప్రాణ విలంఘన వేంకటేశ్వరు సేవావీర మహాధీర కింకరరాయ సుఖీభవా
__label__Devotional ఎదురేది యెంచి చూడ నితని ప్రతాపానకు పదిదిక్కులను భంగపడిరి దానవులు యెక్కువగా వినోదాన కితడు తేరెక్కితేను యెక్కిరి దైత్యులు కొఱ్ఱు లిందరు గూడి చక్కగా నితడు చేత చక్రమెత్తిన మాత్రాన దిక్కుల బరువెత్తిరి దిమ్మరిఅసురలు దట్టమై యీతని భేరి దగ నాదు వుట్టితేను పుట్టె నుత్పాతాలు వైరిపురములందు అట్టె గరుడధ్వజ మటు మిన్నుముట్టితేను కిట్టి దనుజుల కపకీర్తి తుదముట్టేను అలమేలుమంగవిభుడటు వీధులేగితేను ఖలు లేగిరి యమునికట్టెదిరికి యెలమి శ్రీవేంకటేశు డేపుమీర జొచ్చితేను ములిగి దైత్యసతులు మూలమూల చొచ్చిరి
__label__Devotional మలసీ జూడరో మగ సింహము అలని మీఱిన మాయల సింహము అదివో చూడరో ఆదిమపురుషుని పెదయౌభళము మీది పెనుసింహము వెదకి బ్రహ్మాదులు వేదాంతతతులు కదిసి కానగలేని ఘనసింహము మెచ్చిమెచ్చి చూడరో మితిమీఱినయట్టిచిచ్చిఱకంటితోడి జిగిసింహము తచ్చినవారిధిలోన తరుణి గౌగిట జేర్చి నచ్చినగోళ్ళ శ్రీనరసింహము బింకమున జూడరో పిరితియ్యక నేడు అంకపుదనుజసంహారసింహము వేంకటనగముపై వేదాచలముపై కింక లేక వడి బెరిగినసింహము
__label__Romantic ఈవిలాసంబులును యీ చక్కదనములును భావించి చూడ నీపడతికే తగును నలినాక్షి చెక్కులివి నవ్వు వెన్నెల పొలము విలుసాముగరిడి బొమ్మలకు నొసలు పలుకుజిలుకకు మోవి పంజరపు దండెంబు నలిగుంతలములకాణాచి పెనుగొప్పు గురు కుచము లివియే సిగ్గులకు బుట్టిన ఇండ్లు సరసముల కిరవు హస్తముల కదలు సురత విభవముల దాపురమున నెయ్యపు బిరుదు కరులయానముల నిలుకడ వనము తొడలు అన్నువగు నడుము గుట్టనెడి సింహపు నెలవు తిన్నని మొగము కళలు దేరు తెంకి మన్నించి యేలితివి మరిగి శ్రీ వేంకటేశ ఇన్ని సింగారముల లెనసె నీలలన
__label__Romantic భావము దెలియరే పడతులాల యీవలనావలాను యెన్నగొత్తలాయను తొలుతనే కలువలు తుమ్మిదలనంపితేను మొలచి తామెర వురుములనంపెను అల చంద్రుడు కానరానట్టె కప్రమంపితేను తొలకి చిగురాకులు దుర్గాలు చేకొనెను గక్కన మొగలిరేకు కస్తూరి రేచితేను మక్కువ మొల్లమెగ్గలు మణులానించె యెక్కువ మరుని పుట్టినింట దేరులు గూడితే చక్కని కరితుండాలు చక్రముతో నమరె ముగ్గని మెరుగుదీగె ముత్తేల పంట పండితే వెగ్గళించి తేనెపండు వెన్నెలగాసె అగ్గమై పువ్వులకొమ్మ ఆకులగాయలునిచ్చె సిగ్గుల రాజ్యమేలె శ్రీ వెంకటేశుడు
__label__Devotional సర్వేశ్వరా నీతో సరి యెవ్వరు పూర్వపువారు చెప్పగా బూచి కొలిచే గాని చేరి వేదములు నిన్ను జెప్పగా వినుటే కాని నీరూపము దర్శించేవార లెవ్వరు ధారుణిలో నీయవతారాలే చూచుట ధీరత నీమహిమలు తెలిసేవా రెవ్వరు భూమివారి జూచి నిన్ను బూజలు సేయుట గాని కామించి నీతో మాటాడే ఘను లెవ్వరు దీమసాన నీ దాసుల ద్రిష్ట మెరుగుట గాని యీమేర నీ దైవిక మెరిగే వా రెవ్వరు వరములు నీ వియ్యగా వచ్చి సేవించుట గాని కెరలి నీమూర్తి వెదకేవా రెవ్వరు హరి శ్రీవేంకటేశా నీకరుణవారౌట గాని అరసి నిన్ను సుద్దులడిగేవా రెవ్వరు
__label__Romantic గందము వూనేవేలే కమ్మని మేన యీగందము నీమేనితావికంటె నెక్కుడా అద్దము చూచేవేలే అప్పటపట్టికిని అద్దము నీ మోముకంటె నపురూపమా ఒద్దిక తామరవిరినొత్తేవు కన్నులు నీగద్దరికన్నులకంటె కమలము ఘనమా బంగారు వెట్టేవేలే పడతి నీ మెయినిండా బంగారు నీతనుకాంతి ప్రతివచ్చీనా ఉంగరాలేటికినే వొడికిపువేళ్ళ వెంగలిమణులు నీ వేలిగోరబోలునా సవర మేటికినే జడియు నీ నెరులకు సవరము నీకొప్పుసరి వచ్చీనా యివల జవుల నీకునేలే వెంకటపతి సవరని కెమ్మో విచవికంటేనా
__label__Romantic ఆరుదరుదు నిన్ను బెండ్లాడినవారిభాగ్యము సిరులనీమహిమలు చెప్ప గొత్తలు ముప్పిరిగొన గని మోవి చూచితే దప్పులుదేరు నందరు తరుణులకు కప్పిన నీమేనితావిగాలి విసరితే అప్పుడే విరహపుటలయిక మానును మనసారా నీతోను మాటలాడితే ఘనముగా నెమ్మోముల గళలెక్కును చనవిచ్చి నీవు మాసంగడి గూచుండితే తనివిబొందు గక్కన దనువులెల్లాలను చేతనంటి నీమేనిసేవ సేసితే కాతరపు గోరికలు కడుఫలించు యీతల శ్రీవేంకటేశ యే నలమేలుమంగను నీతితో నన్నేలితివి నిండు నిక కీర్తులు
__label__Romantic చెప్పరాదు చూపరాదు చెలియభావము నేడు వుప్పతిల్లు జెమటతో నుస్సురనీనమ్మా చక్కదన మొకవంక జవ్వన మిదొకవంక మొక్కలపుపతి మీది మోహ మొకవంక వొక్కటొక్కటికిగా కువిద నివ్వెరగుతో ముక్కుమీదివేలితోడ మోము వంచెనమ్మా చిత్తపు కోరికలతో సిగ్గరిభావముతోడ పొత్తుల చెలులు చెప్పే బుద్దులతోడ యెత్తిన తమకమున నెదురు మాటాడలేక తత్తరాన దనలోన తానే నవ్వీనమ్మా కన్నుల గావులు దేరె కళలు మోమున దేరె తిన్నని కెమ్మోవినెల్లా తేనేలు గారె వెన్నెలవంటివలపు వేడుక దలకెక్కగా యిన్నిటా నిట్టె శ్రీ వేంకటేశుడు గూడెనమ్మా
__label__Romantic ఆడరానిమా టది గుఱుతు వేడుకతోనే విచ్చేయుమనవే కాయజకేలికి గడు దమకించగ ఆయము లంటిన దది గుఱుతు పాయపుబతికిని బరిణాము చెప్పి మోయుచు దన కిటు మొక్కితిననవే దప్పిమోవితో తా నను దిట్టగనప్పుడు నవ్విన దది గుఱుతు యిప్పుడు దనరూ పిటు దలచి బయలు చిప్పిల గాగిట జేర్చితిననవే పరిపరివిధముల బలుకలు గులుకగ అరమరచి చొక్కినది గుఱుతు పరగ శ్రీవేంకటపతి కడపలోన సరవిగూడె నిక సమ్మతియనవే
__label__Romantic ఏమమ్మ వూరకుండే వెశోదమ్మా యీ మేటిబలకృష్ణుడు నేమరకువమ్మా బండి దన్నె బట్టరమ్మ బాలునిపాదము నొచ్చీ కొండ యెత్తె నొకచేత గోరి వీడు యెండనె మాకులసంది కేగకుండా బట్టరమ్మ దండిబాలు డేమెఱుగు దగ్గరుండరమ్మా పాము బట్టీ బట్టరమ్మ పసిబిడ్డడేమెఱుగు దామెనకోడెల గొట్టీ దానే వీడు కామించి మాకులెక్కీ గాదని మానుపరమ్మ బూమెల యీ బాలునికి బుద్ది చెప్పరమ్మా గాలికేగీ బట్టరమ్మ కడుశిశు వేమెఱుగు పాలువెన్నలు దొంగిలీ బాలుడు వీడు ఆలిరయై శ్రీ వేంకటాచలము మీది కెక్కె ఆలుదాను నున్నా డదె చూడరమ్మా
__label__Devotional దేవుడొక్కడే గురి దెలిసినవారికి యీవలావల చూచినా నికలేదు తెఱగు కోపము మానితేనే కోటిజపాలు సేయుట పాపము సేయకుంటేనే బలుతపము లోపల తానూరకుంటే లోకమెల్లా జరించుట మాపుదాకా వెదకినా మఱిలేదు తెఱగు పరకాంత నంటకుంటె బలుపుణ్యాలు సేయుట సొరిది నాసమానుటే సోమపానము సరిమోనాన నుండుటే సన్యాసము చేకొనుట యిరవైతే నంతకంటే నికలేదు తెఱగు పలు సుఖదుఃఖముల బాసి వుండుటే మోక్షము అల చంచలము మానుటది యోగము యిలపై శ్రీవేంకటేశు డిచ్చిన సుజ్ఞానమిది యెలమి బుద్ధి బోల నికలేదు తెఱగు
__label__Devotional అంజనాతనయుడైన హనుమంతుడు రంజితపు మతంగపర్వత హనుమంతుడు రాకాసునెల్లా గొట్టి రావణుని భంగపెట్టి ఆకాసము మోచెనదే హనుమంతుడు చేకొని యుంగరమిచ్చి సీతకు సేమము చెప్పె భీకర ప్రతాపపు పెద్ద హనుమంతుడు రాముని మెప్పించి మధ్యరాతిరి సంజీవి దెచ్చి ఆముకొని యున్నాడు హనుమంతుడు స్వామికార్యమునకే సరి బేరువడ్డవాడు ప్రేమముతో బూజగొనీ బెద్ద హనుమంతుడు ఉదయాస్తశైలముల కొక్కజంగగా జాచి అదె సూర్యుతో జదివె హనుమంతుడు యెదుట శ్రీవేంకటేశు కిష్టుడై రామజపాన బెదవులు గదలించీ బెద్ద హనుమంతుడు
__label__Devotional శరణంటే జాలు సర్వేశ్వరునికి అరయ నిందరి గొట్టి అర్జును గావడా చేతెడు దవ్వె సుడీ చేరి మొక్కేవారి కెల్ల రాతిరి బగలు హరి రక్షించేచోటు కాతరాన జీవులాల కానలేరు నమ్మలేరు ఘాతతో శిశువునకై కంబములో వెళ్లడా కూతవెట్టు దవ్వె సుడీ కోరి పిలువ నేర్చితే బాతి హరినామముండి పాలించేచోటు లోతు గాదు వాతు గాదు లోలోన శ్రీపతిపేరు నాతి మొరాలించి యీతడు నాడు గావడా కనుచూపు దవ్వె సుడీ కప్పి శ్రీ వేంకటపతి మనసులో అందరిని మన్నించేచోటు ననిచి యేడనుండి ధ్యానము సేసికొనినాను వనజాక్షు డీతడే పో వరము లొసగడా
__label__Devotional కలకాల మెవ్వరికిగా బాటువడె దేహి వలల బడి తుద నొకరివాడు గాడాయ పాపకర్మపు మనసు పంచేంద్రియములకె చూపిచ్చె గాని దయ జూడ దాయ దీపనపుటన్యాయ దేహంబు రుచులకె వాపించె నను మొకము వడి దనుప దాయా సిగ్గుమాలిన వయసు చెలుల యెంగిలిమోవి కొగ్గించి దొరతనం బొసగ దాయ నుగ్గైన యీ యాస నూరుగురి గొలిపించి తగ్గించి గర్వంబు దరిచేర్ప దాయ మాలు గలసిన బదుకు మాయలోనె కలపి యేలకో ఘనసుఖం బియ్య దాయ యీలోన శ్రీవేంకటేశ్వరుడు నను గాచె నాలోని పొందికలు నాకు నరు చాయా
__label__Devotional భావమున బరబ్రహ్మ మిదె కైవసమై మాకడ చూడ నీలమేఘ ముపనిషదర్ధం బదె పాలుదొంగిలెడిబాలులలో చాలు నదియ మాజన్మరోగములచీల దివియ మము జెలగిచ తనియని వేదాంతరహంస్యంబదె వొనర గోపికలవుట్లపై పనుపడి సకలాపజ్జాలంబులపనులు దీర్చ మము బాలించ భయములేని పెనుబరమపదం బదె జయమగు వేంకటశైలముపై పయిపడు దురితపుబౌజుల నుక్కున లయము సేయ మము లాలించ
__label__Devotional ఎప్పు డేబుద్ధి వుట్టునో యెరగరాదు దెప్పరపు మా బ్రదుకు దేవునికే సెలవు యేడనుండి పుట్టితిమో యింతక తొల్లి యింక నేడకు బోయెదమో యిటమీదను వీడని మాయంతరాత్మ విష్ణుడు మా జాడ జన్మమతనికే సమర్పణము గతచన్న పితరు లక్కడ నెవ్వరో హితవై యిప్పటి పుత్రు లిదియెవ్వరో మతి మాజీవనమెల్ల మాధవుడు అతనికే మాభోగాలన్నియు సమర్పణము తొడికి స్వర్గాదులు తొల్లియాడవో యీ నడచే ప్రపంచము నాకేడదో కడగి శ్రీ వేంకటేశు గతియే మాది అడగు మా పుణ్యపాపా లతని కర్పణము
__label__Romantic కొలువై వున్నాడు వీడె గోవిందరాజు కొలకొలనేగి వచ్చె గోవిందరాజు
__label__Devotional నీవొక్కడవే యిత్తువు నిన్ను గొల్చినవారికి శ్రీవల్లభుడవు రక్షించవే నారాయణా పెక్కుజీవులు భువిని బెరిగేరు మోక్షము వొక్కరును దెచ్చి యియ్యనోప రెవ్వరు అక్కజపుధనరాసు లంగళ్లలోనున్నవి గక్కన గొనేమంటే మోక్షము గొనరాదు వున్నవి పుణ్యకర్మాలు వొడ్డి యందే మోక్షము మిన్నక యెక్కేమంటే మెట్లు గావు యెన్నగ సంసారధర్మ మిదివో మోక్షము చూప చన్నమన్నవారికెల్లా సాధనము గాదు పదునాల్గులోకములు పన్నివున్నవి మోక్షము తుదకెక్కించ నవైనా దోడుగావు యిదివో శ్రీవేంకటేశ యిహపరము లొసగి హృదయములో నున్నాడ వింకనేల చింత
__label__Devotional అపరాధిని నేనైనాను కృపగలవారికి గపటములేదు సనాతనా అచ్యుతా సర్వేశ్వరా అనాది కారణ అనంతా జనార్దనా అచల సకల లోకేశ్వరా నిను మరచియున్నాడ నను దెలుపవయా పురాణపురుషా పురుషోత్తమా చరాచరాత్మక జగదీశా పరాత్పరా హరి బ్రహ్మాండనాయకా యిరవు నీవే యట యెఱిగించగదే దేవోత్తమా శశిదినకరనయనా పావనచరితా పరమాత్మా శ్రీవేంకటేశా జీవాంతరంగా సేవకుడను బుద్ధి చెప్పగవలయు
__label__Devotional దైవమా నీతప్పు లేదు తలచేవారి భాగ్యమే వేవేలుగా మతియించీ వేదములే నిన్నును నీవు గలవనేచోట నీ గుణములు గలవే నీవు లేని చోట నిర్గుణ మౌను భావించితే మనసులో బరగు నీ సాకారము ఆవల నిన్ను గానని దది నిరాకారము యెఱిగి కనుగొంటేను యీ జగ మెల్లా నిజము యెఱుగక మఱచితే నింతా మిథ్యా వుఱక భక్తి సేసితే నుండు నందు భేదము నెఱయా నొల్లకుండితే నిలుచు నభేదము తపము ఫలించెనంటే దండ నుండు మోక్షము యెపుడు నిష్పలమంటే యెన్నడు లేదు కృప నలమేల్మంగ కధిప శ్రీవేంకటేశ్వర కపటము లిక నేల కావవే యిందఱిని
__label__Devotional కానవచ్చీ గానరావు కమలాక్ష నీమాయ తానే వెంటవెంట దగిలీ నిదివో తొల్లి నీవు గలవు తోడనే నేను గలను యెల్లగా నీప్రపంచము యింతా గలదు కొల్ల యెద్దు లెప్పటివే గోనెలే కొత్తలైనట్టు చల్లని నేనొకడనే జన్మములే వేరు వేదములు నాటివే వినుకులు నాటివే ఆదినుండి చదివే నదియే నేను వేదతో వెన్నవట్టి నేయి వెదకబోయినయట్టు దాదాత నాతెలివి యితరుల నడిగేను వైకుంఠమూ నున్నది వరములు నున్నవి యీకడ శ్రీవేంకటేశ యేలితి నన్ను కైకొని పువ్వు ముదిరి గక్కన బిందెయైనట్టు నీకు శరణనగాను నే నేడేరితిని
__label__Romantic ఒక్కమనసున నిట్టె వుండగదవే చెక్కిట జేయివెట్టక సింగారించేకొనవే విన్నపాలు విన్నవాడు వేగ నింటికి వచ్చీనే కన్నుల నవ్వినవాడు కరుచించీనే సన్నలు సేసినవాడు సరసములాడినే యెన్నగరానిసగినాలు యెందాక జూచేవే కానుకందుకోన్నవాడు కడు నిన్ను మన్నీంచీనే పూసి కెఱిగినవాడు బుజ్జగించీనే తానే ఇయ్యకొన్నవాడు తగిలి కాగిలించీనే తానకమై సగినా లెందాకా జూచేవే విందులియ్యకొన్నవాడు వేడుక నీకు జేసీనే చెంది వాకిట నున్నవాడు చేరి నవ్వీనే అందపు శ్రీవేంకటేశు డలమేల్మంగవు నీవు ఇందుల నిన్నేలె సగినా లెందాకా జూచేవే
__label__Romantic ఇదె శిరసుమాణిక్య మిచ్చిపంపె నీకు నాకె అద నెఱిగి తెచ్చితి నవధరించవయ్యా రామ నిను బాసి నీరామ నే జూడగ నారామమున నిను బాడె రామరామ యనుచు ఆమెలుత సీతయని యపుడు నే దెలిసి నీముద్రవుంగరము నే నిచ్చితిని కమలాప్తకులుడ నీకమలాక్షి నీపాద కమలములు దలపోసి కమలారి దూరె నెమకి యాలేమ నే నీదేవి యని తెలిసి అమరంగ నీనేమ మటు విన్నవించితి దశరథాత్మజ నీవు దశశిరుని జంపి యాదశనున్నచెలి గావు దశదిశలు బొగడ రసికుడ శ్రీవేంకటరఘవీరుడ నీవు శశిముఖి జేకొంటివి చక్కనాయ బనులు
__label__Devotional ఇది తుద మొదలని యెఱుగ రెవ్వరును యెదుట నీ మహిమ యెంతని తలతు తరణిచంద్రుల రధంబుల వెంటను గరిమల దిరిగీ కాలమూ వురవడి బ్రాణుల నూర్పులవెంబడి నరుదుగ మెఱసీ నాయుష్యములు నెలకొని యెండల నీడల దండనె తెలుపుచు బొదలే దినములు వెలయగ జీకటి వెన్నెలమాటున మలసీ సారెకు మాసములు వానలశీతున వాయుమార్గమున యీనుచు నున్నవి యేండ్లు తానక మైనది తలపగ నీయందు శ్రీనిధి చూడవే శ్రీవేంకటేశ
__label__Devotional వైష్ణవులుగానివార లెవ్వరు లేరు విష్ణుప్రభావ మీవిశ్వమంతయు గాన అంతయు విష్ణు మయం బట మరి దేవతాంతరములు గలవననేలా భ్రాంతి బొంది యీ భావము భావించినంతనే పుణ్యులవుట దప్పదుగాన యెవ్వరి గొలిచిన నేమిగొరత మరి యెవ్వరి దలచిన నేమి అవ్వలివ్వల శ్రీహరిరూపుగానివారెవ్వరు లేరని యెరుకదోచిన జాలు అతిచంచలంబైన యాతుమ గలిగించుకతమున బహుచిత్తగతులై యితరుల గొలిచిన యెడయక యనాథపతితిరువేంకటపతి చేకొనుగాక
__label__Devotional జడమతిరహం కర్మజంతురేకోహం జడధినిలయాయ నమో సారసాక్షాయ పరమపురుషాయ నిజభక్తిజననసులభాయ దురితదూరాయ సింధరహితాయ నరకాంతకాయ శ్రీనారాయణాయ తే మురహరాయ నమో నమో నమో నగసముద్ధరణాయ నందగోపసుతాయ జగదంతిరాత్మాయ సగుణాయ మృగనరాంగాయ నిర్మితభవాండాయ పన్నగరాజశయనాయ నమో నమో దేవదేవేశాయ దివ్యచరితాయ బహుభావనాతీతాయ పరమాయ శ్రీవేంకటేశాయ జితదైత్యనికరాయ భూవల్లభాయ నమో పూర్ణకామాయ
__label__Devotional ఇదియె నాకు మత మిది వ్రతము వుదుట్ల కర్మము వొల్లా నికను నిపుణత హరి నే నిను శరణునుటె తపములు జపములు ధర్మములు నేపమున సకలము నీవే చేకొను వుపమల పుణ్యము లొల్లా నే యింకను హరి నీ దాసుడ నను కొనుటే నా పరమును యిహమును భాగ్యమును ధర నీ మాయల తప్పుదెరువులను వొరగి సుకృతము లొల్లా నే యింకను నారాయణ నీ నామము దలచుట సారపు జదువులు శాస్త్రములు యీరీతి శ్రీ వేంకటేశ నిన్ను గొలిచితి వూరక యితరము లొల్లా నే యింకను
__label__Devotional శరణు శరణు విభీషణవరదా శరధిబంధన రామ సర్వగుణస్తోమ మారీచసుబాహుమదమర్దన తాటకాహర క్రూరేంద్రజిత్తులగుండుగండా దారుణకుంభకర్ణ దనుజ శిరచ్ఛేదక వీరప్రతాప రామ విజయాభిరామ వాలినిగ్రహ సుగ్రీవరాజ్యస్థాపక లాలితవానరబల లంకాపహార పాలితసవనాహల్యపాపవిమోచక పౌలస్త్యహరణ రామ బహుదివ్యనామ శంకరచాపభంజక జానకీమనోహర పంకజాక్ష సాకేతపట్టాణాధీశ అంకితబిరుద శ్రీవేంకటాద్రినివాస ఓంకారరూప రామ పురుసత్యకామ
__label__Romantic భోగిచవయ్యా మంచిభోగములెల్ల తీగెసాగినమోహమే దిష్టసంపదాయను పలుకుదేనెలు నీపై బలుమారు జిందగాను కలిమి బన్నీటిజలకములాయను కలికి నవ్వులు నట్టె కలయగ జల్లగాను అలరి కప్పురకాపునైమించెను జిగి సింగారరసము చేరి నీపై నొలుకగా పొగరుమించులతట్టుపుణుగాయను మగువకాంతులు నిన్ను మచ్చికతో నొరయగా సొగసుగా జాతుకొన్న సొమ్ములాయను అలమేల్మంగ నీవురమందు నెలవుకొనగా బలిమి నన్నిటా నీభాగ్యమాయను యెలమి శ్రీవేంకటేశ యీకె నిను గూడగాను కలకాలమును నిట్టె కాణాచాయను
__label__Romantic మెఱగు జెక్కుల అలమేలుమంగా తరి తోడి రతులను దైవారవమ్మా చనవులు నీకిచ్చి చక్కనివదన మెత్తి పెనగి నాతడు నిన్ను బ్రేమతోడను కనువిచ్చి చూడవమ్మ కందువల నవ్వవమ్మ మనసిచ్చి యాతనితో మాటలాడవమ్మా పొందులు నీతో నెరపి పూచి నీపై జేయివేసి చిందీ నీపై నతడు చిఱుజెమట విందుల మోవియ్యవమ్మ వేడుకలు చూపవమ్మ అందుకొని ఆకుమడి చాతని కీవమ్మా గక్కునను గాగిలించి కరుణ నీపై నించి ఇక్కువ గూడె శ్రీ వేంకటేశుడు నిన్ను వక్కణ లడుగవమ్మ వన్నెలెల్లా జూపవమ్మ నిక్కుచు నురముమీద నిండుకొనవమ్మా
__label__Devotional విడుమనవో రోలు విడుమనవో వేగ విడుమనవో తల్లి వెఱచీ నీబాలుడు యెన్నడు గొల్లెతలయిండ్లు వేమారు జొచ్చి వెన్నలు బాలును వెఱజడు వన్నెలనీకోప మింత వద్దు నీకు నీయాన కన్నుల నవ్వుల ముద్దుగారీ నీబాలుడు సారేకు పెరుగులచాడెలూ నేడు మొదలూ గోరయై కోలల బగుల మొత్తడు కూరిమిలేక నీవు కోపగించగా గన్నీరు జోరుగా రాలగా నిన్నే చూచీ నీబాలుడు చాలు నీకోప మిది సరిలేనిమద్దులివి రోలనే యిట్లను విరుగద్రోయడు మేలిమివేంకటపతి మేటినీకొమారు డిదె కేలెత్తి నీకు మ్రొక్కెడి నిదె బాలుడు
__label__Devotional నీసొమ్ము చెడకుండ నీవు చూచుకొనవయ్య దాసుడ నేనింతే దైవమవు నీవు లోకము లేలుదువట లోకము లోపలి నేను పైకొని నీవేలినట్టి బంటనే సుమ్మీ ఆకడ నావు గొంటే నావువెంట దూడయును జోకల గొన్నట్టివారి సొమ్మే కాదా చేరి నన్ను నీవే పుట్టించితివట నే జేసేమేరతో బుణ్యపాపాలు మీవే సుమ్మీ ఆరుగ విత్తినవాడు ఆరుగలోపలి కంది ఆరితేరి పండితేను ఆతనిదే కాదా శ్రీవేంకటేశ నీవు జీవాంతరాత్మవట కావించి నాపాల గలవే సుమ్మీ కైవసమై చందురుడు కలువలజాతికెల్ల భావింప సర్వవిధబంధువే కాడా
__label__Romantic ఎక్కడి మాయమృగ మేల తెమ్మంటి నేను అక్కడ నా వల్లనే యపరాధ మనుమీ రాముడెన్న డిందు వచ్చు రావణు నెన్నడు చంపు నీమాట హనుమంత నిజమా యిది యేమని నన్ను దలచు యెట్ల నున్నాడు తాను ఆమాటే యింకొక్కపరి అడిగే జెప్పుమా యెటువలె బొద్దు వేగు నినకులేశ్వరునకు నీటున నన్ను బాసిననాటనుండి కటకట తన్ను బాసి కంటి నే నిన్నియును యిటువలె దైవ మాయ యింత నన్ను జేసెగా వుంగరము పుత్తెంచెను వున్నదిగా కృప నాపై కంగిన పగెల్లా నీగి కైకొనె నన్ను కంగుగ శ్రీవేంకటాద్రి రఘపపతి నన్ను గూడె యింగితాన నయాధ్య యేలెగా యిప్పుడు
__label__Devotional విచారపరులాల వివేకులాల పచరించి తెలిసి యాపగిది నడవుడీ చేసినపుణ్యమువల్ల చెలగి దేవత లైరి ఆసరి బాపమువల్ల నసుర లైరి దాసరితనమువల్ల దగ నారదాదులైరి వాసి నిందెవ్వ రెక్కుడొ వడి నెంచు కొనుడీ ఘనరాజసగుణాన కలుగు నిహలోకము అనిశము దామసాన నధోగతి మొనసి సాత్త్వికమున మోక్షము సిద్ధించు ననుపమ పదమేదొ అది యెంచుకొనుడీ పరగ దేహమూలము ప్రాకృతమయిన మాయ అరాసి యాత్మ నీడేర్చు నలమేల్మంగ సిరుల నంతర్యామి శ్రీవేంకటేశ్వరుడు సరి నిందు మీ బ్రదుకుజాడ యెంచుకొనుడీ
__label__Devotional నీటముంచు పాలముంచు నీచిత్త మికను చాటితి నీకృప గురి సంసారమునకు హరి నీవే గురి నాయాతుమలోపలికి అరిది శంఖచక్రాలే యంగపుగురి పరమపదమే గురి పట్టినవ్రతమునకు తిరుమంత్రమే గురి దిష్టపునాలికకు గోవింద నీపాదపూజే గురి నాదాస్యమునకు తావుల నాభక్తికి నీదాసులే గురి ఆవల నాకర్మమున కాచార్యుడే గురి దేవ నీశరణు గురి దిష్టపు జన్మానకు నగుశ్రీపతి గురి నన్ను రక్షించుటకును తగుసంకీర్తన గురి తపమునకు తెగనిజ్ఞానమునకు తిరుమణులే గురి మిగుల శ్రీవేంకటేశ మించి నీవే గురి
__label__Devotional నీ మహిమ లిన్నిటికి నీలకంఠుడు సాక్షి దామోదర మమ్ము గావు దాసులము మీకు కాలకూటవిషమైన గక్కున నరగుటకు తాలిమితో నీ నామత్రయ మంత్రము సోలి బాముల వాయి కట్టే సొమ్ముగా ధరించుటకు ఆలరి గరుడవాహనాయుధ ధారణము పట్టిన బ్రహ్మహత్య ప్రాయశ్చిత్తమునకు వొట్టినట్టి తారక బ్రహ్మోపదేశము అట్టకపాల భోజనా శుచి పరిహారము గట్టిగ నీ పాదతీర్థపు గంగానది చెలగి భూతపిశాచసేవ నివారించుటకు తలచేటి నీ మహాతత్త్వ యోగము బలిమి సర్వమంగళాస్పదమై నిలుచుటకు యిలపై శ్రీ వేంకటేశ యిదె నీ సాకారము
__label__Romantic నీకు బోదు నాకు బోదు నీవేల సిగ్గువడేవు కాకుసేసి నీ మీద కాతాళించేనా యెంత నీవేమి సేసినా ఇచ్చకమాడుదుగాక వంతములాడేనా పతివి నీవు చెంత జేరకుండితేను చేవట్టి తీతుగాక వింతదానివలె నిన్ను వెంగెములాడేనా నీవెంతపరాకై వున్నా నిన్ను నెచ్చరింతుగాక రావంటా నిన్ను దూరేనా రమణుడవు కైవసము గాకుండితే కరుణ వుట్టించుగాక వేసేలైనా నీకు గడువేసట వుట్టించేనా కడల నీవుడినాను కాగించుకొందుగాక చిడుముడి పడేనా శ్రీవేంకటేశ యెడయక మన్నించి యేలితివి నన్ను నేడు తొడిబడ నిందరిలో దూరుసేసేనా
__label__Devotional మొక్కరె మొక్కరే మీరు ముందు ముందే జయ లిడి దక్కి శ్రీవేంకటేశుడే తానైన దేవునికి కరములు వే యవే కరములును భయంకరనఖాయుధములు కడాలే వనే సిరి దొడపై నదె సింహపునెమ్మో మదే నరరూపు సగమదె నరసింహునికి వంకరకోరలవె వజ్రపు దంతము లవె సంకునుజక్రము నిరువంకలా నవె జంకెల నేత్రము లవె జడలు మూపున నవె అంకె నభయహస్తము అదె నరహరికి నిక్కినకర్ణము లవె నీలిమచ్చవుర మదె చుక్కల మొలపూసల నొక్కరూ పదె తొక్కినపాపము లవె తోడనే శ్రీవేంకటాద్రి పక్కెర నరసింహపు ప్రళయసింహునికి
__label__Romantic ఏమని చెప్పేమయ్యా యివిగో మాభాగ్యాలు నీమన్ననలే మాకు నిండునిధానాలు పలుకు బంతముతోను పతిచిత్తము వచ్చితే వలపు కామధేనువు వనితలకు పిలిచి మాటాడినప్రియము తంగేటిజున్ను సెలవులనవ్వులు చేనిపంటలు దయతో దనమగడు తనవద్దనుండి తేను వయసు కల్పవృక్షము వనితలకు నయమున జూచేచూపు నమ్మినటువంటిసొమ్ము రయమున జెనకులే రత్నాభిషేకములు చనవిచ్చి శ్రీ వేంకటేశ నీవు గూడితేను మనసే పరుసవేది మగువలకు ననువు నటించి నేడు నన్ను నిట్టె యేలితిని నినుపులరతులివి నిచ్చకల్యాణములు
__label__Romantic వెలలేని మహిమలవే సాలవాడు పలుకు లీడేరె నిక భావించనేటికి చెలిమి చేసినవాడు చేతికి లోనౌగాక పిలువగానే నాతో పెనగనేలే కలువల వేసినాడు కాగిలించుకొనుగాక యెలఇంపుజేతలతో నెక్కడ చూచీనే తగులనాడినవాడు తనివి నొందించుగాక జిగి జేఇ వట్టగానే సిగ్గులింతేలే నగినాడు మొదలనే నాటుకొని వుండుగాక మొగమెదుటనే యేల మోహము దాచీనే చెనకి కూడినవాడు చిత్తగించ మెచ్చుగాక పనివడి మొక్కగానే పరాకులేలే యెనసె శ్రీవేంకటేశు డే నలమేలుమంగను చనవిచ్చి మరియేమి చాయలు దిద్దీనే
__label__Romantic మదనుని తండ్రికి మజ్జనవేళ పొదిగొనీ సింగారపు భోగములెల్లాను పడతుల నవ్వులెల్లా పైనంటుకొన్నట్టు కడలేక పొగడొందె గప్పురకాపు నిడివి గల్ప వృక్షము నిండా బూచినట్టు కడు దెల్లనై యమరె గప్పురకాపు సుదతుల చూపులు సొరిది పైగప్పినట్టు పొదిగొని జొబ్బిలీని పుణుగుకాపు అదన నల్లగలువలట్టె ముంచుకొన్నట్టు పొదలె దిరుమేనను పుణుగుకాపు అలమేలుమంగ వురమందుండి యనురాగము కులికినట్టు పన్నీరు గుంకుమకాపు యెలమి శ్రీ వెంకటేశుడిన్ని సొమ్ములు నించుక కొలువెల్లా నిండుకొని కుంకుమకాపు
__label__Devotional మఱియు మఱియు బలుమారు నీకే శరణు అఱిముఱి సకలాంతర్యామీ శరణు సరుస మూర్తిత్రయ శరీరానికి శరణు నిరుపమ పంచభూతనిలయా శరణు పురిగొన్న చతుర్దశ భువనాధారా శరణు గరిమె నింతకు మూలకారణమా శరణు పలుకగరాని పరబ్రహ్మమా నీకే శరణు అలవి మీఱినట్టి కాలాత్మకా శరణు విలసిల్ల బొడ చూపే విశ్వరూపమా శరణు సలలిత బ్రహ్మాండజనకా శరణు దినకరకోటికోటి తేజమా నీకే శరణు సనకాదియోగీంద్ర సన్నుతా శరణు మనికైన యలమేలుమంగ విభుడా శరణు ననుగాచే శ్రీవేంకటనాయకా శరణు
__label__Devotional రాముడు లోకాభిరాముడందరికి రక్షకుడీతని దెలిసి కొలువరో కామితఫలదుడు చరాచరములకు గర్తయైనసర్వేశ్వరుడితడు తలప దశరథుని తనయుడట తానెతారకబ్రహ్మమట వెలయ మానుషపు వేషమట వెగటుగ హరువిల్లు విరిచెనట అలరగ తానొక రాజట పాదాన నహల్యశాపము మాన్చెనట సొలవక దైవికమానుషలీలలు చూపుచు మెరసీ జూడరోయితడు జగతి వసిష్ఠునిశిష్యుడట జటాయువుకు మోక్ష మిచ్చెనట అగచరులే తనసేనలట అంబుధి కొండలగట్టెనట మగువకొరకుగానట కమలాసను మనుమని రావణు జంపెనట తగ లౌకికి వైదికములునొక్కట తానొనరించీ జూడరో యితడు వెస నమరుల వరమడిగెనట విభీషణపట్టము గట్టెనట యెసగ నయోధ్యకు నేలికట యింద్రాదులకు గొలువిచ్చెనట పొసగ శ్రీవేంకటగిరి నివాసమట భువనము లుదరంబున ధరించెనట సుసరపుసూక్ష్మాధికములు తనందు జూపుచునున్నాడు చూడరో యితడు
__label__Devotional ధరణి నెంద రెన్నితపములు చేసినాను హరికృపగలవాడే అన్నిటా బూజ్యుడు మితిలేని విత్తు లెన్ని మేదినిపై జల్లినాను తతితో విత్తినవే తగ బండును యితరకాంతలు మఱి యెందరు గలిగినాను పతి మన్నించినదే పట్టపుదేవులు పాలుపడి నరు లెన్నిపాట్ల బడి కొలిచినానేలికె చేపట్టనవాడె యెక్కుడుబంటు మూల నెంతధనమున్నా ముంచి దానధర్మములు తాలిమితో నిచ్చినదే దాపురమై నిల్చును యెన్నికెకు గొడుకులు యెందరు గలిగినాను యిన్నిటా ధర్మపరుడే యీడేరును వున్నతి జదువులెన్ని వుండినా శ్రీవేంకటేశు సన్నుతించిన మంత్రమే సతమై ఫలించును
__label__Devotional నన్ను నిన్ను నెంచుకోవో నారాయణా అన్నియు నీ చేతినే అదివో నారాయణా నా మన సెఱుగవా నారాయణా నేడు నాము లాయె వయసులు నారాయణా నామధారికపు మొక్కు నారాయణా ఆముకొని నీ ప్రియము లందునే నారాయణా నగుతా నే నంటి నింతే నారాయణా యిదె నగ రెఱిగినపని నారాయణా నగవులు మాకు జాలు నారాయణా అగడుసేయకు మిక నప్పటి నారాయణా ననలు నీ వినయాలు నారాయణా మంచి నను పంటి మిదివో నారాయణా ఘనుడ శ్రీవేంకటాద్రి గలసితి విట్లైనను అనుమాన మెల్లా బాసె నందు నారాయణా
__label__Romantic చూడవమ్మ యశోదమ్మ వాడల వాడల వరదలివిగో పొంచి పులివాలు బెరుగు మించు మించు మీగడలు వంచి వారలుపట్టిన కంచపుటుట్ల కాగులివిగో పేరీ బేరని నేతులు చూరలు వెన్నల జున్నులును ఆరగించి యట సగబాళ్ళు పారవేసిన బానలివిగో తెల్లని కనుదీగెల సోగల చల్లలమ్మేటి జవ్వనుల చెల్లినట్లనే శ్రీవేంకటపతి కొల్లలాడిన గురుతులివిగో
__label__Romantic విన్నపాలు వినవలె వింత వింతలు పన్నగపు దోమతెర పైకెత్తవేలయ్యా తెల్లవాఱె జామెక్కె దేవతలు మునులు అల్లనల్ల నంతనింత నదివో వారె చల్లని తమ్మిరేకుల సారస్యపు గన్నులు మెల్ల మెల్లనె విచ్చి మేలుకొనవేలయ్యా గరుడకిన్నరయక్ష కామినులు గములై విరహపు గీతముల వింతతాళాల పరిపరివిధములం బాడేరు రాగాల నిన్నదివో సిరిమొగము దెరచి చిత్తగించవేలయ్యా పొంకపు శేషాదులు తుంబురు నారదాదులు పంకజ భవాదులు నీ పాదాలు చేరి అంకెల నున్నారు లేచి అలమేలుమంగను వేంకటేశుడా రెప్పలు విచ్చి చూచి లేవయ్యా
__label__Devotional ఎన్నడు దీరవు యీ పనులు పన్నిన నీ మాయ బహుళంబాయ పెక్కు మతంబుల పెద్దలు నడచిరి వొక్క సమ్మతై వొడబడరు పెక్కుదేవతలు పేరు వాడెదరు తక్కక ఘనులము తామేయనుచు పలికెటి చదువులు బహుమార్గంబులు కలసి యేకవాక్యత గాదు చలవాదంబులు జనులును మానరు పలు తర్కంబులె పచరించేరు శరణాగతులకు శ్రీవేంకటేశ్వర తిరముగ నీవే తీర్చితివి పరమవైష్ణవులు పట్టిరి వ్రతము యిరవుగ నాచార్యు లెరుగుదురు
__label__Devotional అన్నిటా నా పాలిటికి హరి యాతడే కలడు యెన్నికగాదుదిపద మెక్కితిమి మేలు కొందరు జీవులు నన్ను గోపగించినా మేలు చెంది కొందరట్టె సంతసించినా మేలు నిందించి కొందరు నన్ను నేడే రోసినా మేలు పొందుగ కొందరు నన్ను బొగడినా మేలు కోరి నన్ను బెద్దసేసి కొందరు మొక్కినా మేలు వేరే హీనుడని భావించినా మేలు కూరిమి గొందరు నన్ను గూడుకుండినా మేలు మేరతో విడిచి నన్ను మెచ్చకున్నా మేలు యిప్పటికి గల పాటి యెంత పేదయినా మేలు వుప్పతిల్లు సంపద నాకుండినా మేలు యెప్పుడు శ్రీవేంకటేశు కే నిచ్చిన జన్మమిది తప్పు లే దాతనితోడి తగులమే మేలు
__label__Romantic సేవింపరో జనులాల చేరి మొక్కరో భావింప నున్నాడిందరి భాగ్యమువలెను జలకమాడి వున్నాడు సర్వేశ్వరుడు నిగ్గు గలిగిన మంచినల్ల కలువవలె యెలమి గప్పురకాపు ఇదె చాతుకున్నవాడు వెలలేనియట్టి పెద్దవెండికొండవలెను అందముగ దట్టుపుణు గలదుక వున్నవాడు కలదున ఇంద్రనీలాలగనివలెను ముందరివలెనే తా సొమ్ములు నించుకున్నవాడు పొందిన సంపదలకు పుట్టినిల్లువలెను మించి యలమేలుమంగ మెడ గట్టుకున్నవాడు పొంచి బంగారుతామెరపువ్వువలెను యెంచగ శ్రీవేంకటేశు డిదె కొలువై వున్నవాడు నించిన దాసులపాలి నిధానము వలెను
__label__Devotional అడియ నడియనయ్య యఖిలలోకైకనాథ తడతాకులతాపత్రయము మానుపుటకు శరణు శరణు వోసర్వేశ్వర నీకు మరణభయములెల్ల మానుపుటకొఱకు మొరయొ మొరయొ నీకు ముకుంద మాధవ దురితములిన్నియు దొలగించుటకు దండము దండము నీకు దైవశిఖామణి పండియు బండని మతి పాకముసేయు కొరకు అండనే దాస్యము దాస్యము నీకు నేనైతి నిండు నీకరుణ నాపై నించేటి కొరకు అభయ మభయము శ్రీయాదినారాయణ వుభయకర్మము నాకు నూడుచుట కొరకు విభుడ శ్రీ వేంకటేశ వినుతి సేసెద నిన్ను శుభములన్నియు మాకు జూపేటి కొరకు
__label__Devotional మొక్కరయ్య అన్నిటికి మూల మీతడు చుక్కలు మొలపూసలై సొంపుమీరీ నితడు అదె కలశాపుర హనుమంతుడు వుదయార్కు ఫలమని వొగ్గుచున్నాడు వుదుటు బాలక్రీడ నుబ్బుచున్నాడు మదించి రామునిబంటై మలయుచున్నాడు జలనిధి కొకజంగ చాచుకున్నాడు యిల బ్రతాపమున జేయెత్తుకున్నాడు బలువాల మల్లార్చి పట్టుకున్నాడు వెలయగ గీలుగంటు వేసుకున్నాడు సరుగ లంకారాజ్యము సాధించినాడు అరిది సీతకు సేమ మందించినాడు నిరతి శ్రీవేంకటాద్రినిలయునికి పరగిన సేవలను బ్రబలుచున్నాడు
__label__Devotional దేహ యీతగవు దీర్చవయ్యా వేవేలకు నిది విన్నవమయ్యా తనువున బొడమినతతి నింద్రియములు పొనిగి యెక్కడికి బోవునయా పెనగి తల్లికడ బిడ్డలు భువిలో యెనగొని యెక్కడి కేగుదురయ్యా పొదుగుచు మనమున బొడమినయాసలు అదన నెక్కడికి నరుగునయా వొదుగుచు జలములనుండు మత్స్యములు పదపడి యేగతి బాసీనయ్యా లలి నొకటొకటికి లంకెలు నివే అలరుచు నేమని యందునయా బలు శ్రీవేంకటపతి నాయాత్మను గలిగితి వెక్కడి కలుషములయ్యా
__label__Devotional ఇవియే తొల్లిటివారు యెంచి నడచిన శాంతి వివరించి కొలిచితే విష్ణుడే శాంతి సకలవుద్యోగములు జాలించుటే శాంతి సుకదుఃఖములు విడుచుటే శాంతి వొక రేమి యిచ్చినాను వొల్లకుండుట శాంతి ప్రకటించి రచ్చలకు బాయుటే శాంతి మహిమీది పనులెల్లా మానియుండుటే శాంతి సహజబాంధవములు జారుటే శాంతి బహుకుతర్కములకు బారకుండుటే శాంతి విహితవిషయముల విడుపాటే శాంతి వూరకే నిశ్చింతమున నుండగలదే శాంతి కోరకుండే సాత్వికగుణమే శాంతి భారము శ్రీవేంకటేశుపై బెట్టుటే శాంతి ధీరతతోడుత గుణాతీతు డౌటే శాంతి
__label__Devotional గాలినే పోయ గలకాలము తాలిమికి గొంతయు బొద్దు లేదు అడుసు చొరనే పట్టె నటునిటు గాళ్ళు గడుగుకొననే పట్టె గలకాలము ఒడలికి జీవుని కొడయడైనహరి దడవగా గొంతయు బొద్దులేదు కలచి చిందనే పట్టె గడవ నించగ బట్టె కలుషదేహపుబాద గలకాలము తలపోసి తనపాలిదైవమైనహరి దలచగా గొంతయు బొద్దులేదు శిరసు ముడువబట్టె చిక్కుదియ్యగ బట్టె గరిమల గపటాల గలకాలము తిరువేంకటగిరి దేవుడైన హరి దరిచేరా గొంతయు బొద్దు లేదు
__label__Romantic నేడు గొత్తలా తనకు నెయ్యపుజాణతనాలు నాడే కానవచ్చెను ననుపులెల్లాను చెంత నుండి పలికీని చేయి మీద వేసీని యెంత లేదు తనవలపెరుగు నటే వంతు తో బువులెల్లాను వాసనలు చూపీని ఇంతటితనతమక మేమి చెప్పేనే సెలవుల నవ్వీని చెక్కులు గడు నొక్కీని తెలిసితిగదే తన తెఱగెల్లాను బలిమి నూరకే తాను పచ్చడము గప్పీని కలిగెనె తన పొందు కాణాచి నాకు కన్నుల దప్పక చూచీ కాగిలించి కూడీని నన్ను శ్రీవేంకటేశుడు మన్నించె దానె సన్నల నప్పుడే నాతో సరసము లాడీని పన్నిన వేడుకతో నా భాగ్యమాయనే
__label__Devotional అరుదరుదీగతి యహోబలేశ్వర పొరిబొరి దాసులు పొగడుట యెట్టు యెదుట జించితివి హిరణ్యకశిపుని అదె ప్రహ్లాదుడు బంటగుటెట్లు కదిసిన రుద్రుని గర్వ మడచితివి గుదిగొని దివిజులు కొలుచుట యెట్టు ఘనసింహాకృతి గైకొనివుంటివి యెనయగ గరి గాచిన దెట్లు పనివడి కంబము వగుల వెడలితివి మనుజులు పూజించి మరుగుట యెట్లు సరవితో వీరరసమున మించితివి అరయగ శృంగారివౌటెట్టు సిరిపుర మెక్కెను శ్రీవేంకటాద్రిని యిరవుగ నీ తొడ యెక్కుట యెట్టు
__label__Romantic జిగురువంటివాడె శినకాటి చింతశిగురమ్మబోనీడె శిన కాటి సేతి కుత్తికవాడు సెడ కుండ దాచినపాతపెద్దవిల్లు బలువున నాతికొరకు వచ్చి నడిమికి విఱిశినశేతలాడుగదె శినకాటి రట్టడిశేతల రాకాశినాయని పట్టపుశెలి యలి బడవేశి కొట్ట గొనముక్కు గోశివేశినట్టిశిట్టగీడుగదె శినకాటి నలుపున వెంకటనగమున గోనేటినెలవున సొంపుతో నెలకొని కలిమి పడుసుతోడి కాపురమున్నట్టి శిలుగులాడుగదె శినకాటి
__label__Romantic సిగ్గరి పెండ్లికూతుర సీతమ్మ దగ్గరి సింగారబొమ్మ తలవంచకమ్మా అల్లనాడే రాఘవుడు హరివిల్లు విరిచెను యెల్లి నేడే పెండ్లాడీ నిదివో నిన్ను యెల్లగా జనకుడు నిన్నిచ్చీనట వీడె వెల్లవిరి నీమాట వినవమ్మా అదె పెండ్లితెర యెత్తి రండనే వసిష్ఠు డుండి చదివీ మంత్రాలు సేన చల్లనమ్మా మొదల రామునికంటె ముంచి తలబాలు వోసి సుదతి యాతని మోము చూడవమ్మా కంకణదారాలు గట్టి కాలుదొక్కతివి మీరు పొంకాన బువ్వ మందరో పొత్తుల నమ్మ వుంకువ వావిలిపాట నుండి శ్రీ వేంకటగిరి తెంకుల నిన్ను గూడి తిరమాయనమ్మా
__label__Romantic కన్నుల మొక్కేము నీకు గడపరాయ నన్ను గన్నెనాడె యేలితివి కడపరాయ కందర్పగురుడ వోకడపరాయ మాకు గంద మీయ గదవోయి కడపరాయా కందము నీగుణములు కడపరాయా తొంటికందువకు రా గదోయి కడపరాయా కలువపూవుల వేసి కడపరాయా నే గలికి నంటా మెచ్చేవు కడపరాయా కలకాలము బాయకు కడపరాయా నీకలపుకో లెరుగుదు గడపరాయా గరిమ శ్రీ వేంకటాద్రి కడపరాయా నన్ను గరుణించి కూడితివి కడపరాయా గరిమేలు నేరుతువు కడపరాయా నాగరువ మీడేర్చితివి కడపరాయా
__label__Devotional కాదన్నవారికి వారికర్మమే సాక్షి యేదెస చూచిన మాకు నీతడే సాక్షి వేదాలు సత్యమౌటకు విష్ణుడు మత్స్యరూపమై ఆదట దెచ్చి నిలిపెనది సాక్షి ఆది గర్మములు సత్యమౌటకు బ్రహ్మాయగాన పోదితో నీతడు యజ్ఞ భోక్తౌటే సాక్షి అదె బ్రహ్మము సాకారమౌటకు పురుషసూక్త మెదుట విశ్వరూపము యిది సాక్షి మొదలనుండి ప్రపంచమును తథ్యమగుటకు పొదిగొన్న యాగములే భువిలో సాక్షి బెరసి జీవేశ్వరుల భేదము గలుగుటకు పొరి బ్రహ్మాదుల హరిపూజలే సాక్షి యిరవై దాస్యాన మోక్షమిచ్చు నీతడనుటకు వరమిచ్చే శ్రీవేంకటేశ్వరుడే సాక్షి
__label__Devotional ఎక్కడనున్నా నీతడు దిక్కయి మాదెస దిరిగీగాక సరసుడు చతురుడు జగదేకగురుడు పరమాత్మ డఖిల బంధువుడు హరి లోకోత్తరు డతడే నామతి సిరితో బాయక చెలగీగాక ఉన్నతోన్నతు డుజ్జ్వలు డధికుడు పన్నగశయనుడు భవహరుడు యిన్నిటగ లిగిన యిందిరారమణుడు మన్ననతో మము మనిపీగాక మమతల నలమేల్మంగకు సంతత రమణుడు వేంకటరాయడు జమళిసంపదల సరసవిభవముల తమకంబున మముదనిపీగాక
__label__Devotional కప్పురమునకు గప్పురమై చిప్పిలుదావి మించె నితడు బంగారమునకు బంగారమై శృంగార మమరె శ్రీ హరికి అంగమయిన మొల పీతాంబరంబున కొంగు బంగారై కూడె నితడు తట్టు పుణుగునకు దట్టు పుణుగయి ఘట్టిమేన మించెగా యితడు నెట్టన నొసల నిండిన కస్తురి బొట్టు చెమటతో బొలెనికతడు పన్నీట పాదాన పన్నీరే తానయి యిన్నిట శ్రీ వేంకటేశుడిదే ఉన్నతి జలధి నుదయమున కన్నియ కౌగిట ఘనుడితడు
__label__Devotional ఎంత కఠినమో హృదయ మిది చెంత ఱాతజేసిరి గాబోలు అమర బురాణములందు నరకములక్రమములు చదివియు గలంగవు యమకింకరఘోరాకృతు లటు విని భ్రమసి యించుకా భయపడ నేను మనుజుల దారుణమహితకర్మములఅనుభవములు గని యలయను వొనర మహోగ్ర యహోరాత్రంబులు చనుచుండంగా జడియను నేను కలుషరౌద్రదుఃఖముల కించుకా కలగను చీరికి గైకొనను యెలమిని శ్రీవేంకటేశుడ నాపాల గలిగి కాచితివి గాసిల నేను
__label__Devotional నాపాలి ఘన నిధామవు నీవే నన్ను నీ పాల నిడుకొంటి నీవే నీవే ఒలిసి నన్నేలె దేవుడవు నీవే యెందు దొలగని నిజబంధుడవు నీవే పలుసుఖమిచ్చేసంపదవునీవే యిట్టే వెలయ నిన్నియును నీవే నీవే పొదిగి పాయని యాప్తుడవు నీవే నాకు నదన దోడగుదేహమవు నీవే మదమువాపెడి నామతియు నీవే నాకు వెదక నన్నియును నీవే నీవే యింకా లోకములకు నెప్పుడు నీవే యీ పంకజభవాదిదేవపతివి నీవే అంకలి వాపగ సంతకు నీవే తిరువేంకటేశ్వరుడవు నీవే నీవే
__label__Devotional పరమపాతకుడ భవబంధుడ శ్రీ హరి నిను దలచ నే నరుహుడనా అపవిత్రుడ నే నమంగళుడ గడునపగతణ్యుడ నలసుడను కపటకలుషపరికరహృదయుడ నేనపవర్గమునకు నరుహుడనా అతిదుష్టుడ నే నధికదూషితుడ హతవివేకమతి నదయుడను పతిలేని రమాపతి మిముదలచలే నతులగతికి నే నరుహుడనా అనుపమవిషయపరాధీనుడ నేననంతమోహభయాతురుడ వినుతింపగ దిరువేంకటేశ ఘనులనఘులుగాక నే నరుహుడనా
__label__Devotional ధరలో నెద్భావం తద్భవతనె గాన హరిమయమే జగమంతాను మహి నెదిటివారందు మలినము దలచిన తహతహ మనసే తా మలినము వహి నెదిటందు భావనము భావించిన బహువిధముల దానూ భావనమే యెక్కువ నెదిటిపాపా లెంచి నిందించేటినిక్కపునాలుక తానే నిందితము వొక్కటై యెదిటిపుణ్యా లుగ్గడించి ఘనమంటే దక్కిన పుణ్యపు జిహ్వ తానూ ఘనమే సారె శ్రీవేంకటపతి సగుణము దలచిన సారపు జీవుడు దాను సగుణమే నేరుపుల నాతని నిర్గుణము దలచిన తారతమ్యములులేని తానూ నిర్గుణమే
__label__Devotional వినరో భాగ్యము విష్ణుకథ వెను బలమిదివో విష్ణుకథ ఆదినుండి సంధ్యాది విధులలో వేదంబయినది విష్ణుకథ నాదించీనిదె నారదాదులచే వీదివీధులనే విష్ణుకథ వదలక వేద వ్యాసులు నుడిగినవిదిత పావనము విష్ణుకథ సదనంబైనది సంకీర్తనయై వెదకిన చోటనే విష్ణుకథ గొల్లెతలు చల్ల గొనకొని చిలుకగ వెల్లవిరియాయ విష్ణుకథ యిల్లిదె శ్రీవేంకటేశ్వరు నామము వెల్లిగొలిపె నీ విష్ణుకథ
__label__Romantic చల్లనై కాయగదొ చందమామా నీ వెల్లగా దిరువేంకటేశునెదుర పొందైన హితులు నాప్తులు రసికులును గవులు నందమగు నునుమాటలాడ నేర్చిన ఘనులు చిందులకు నాడేటి సీమంతినీ మణులు చెలగి యిరుగడ గొలువగాను వందిమాగదులు గైవారింప దనదివ్యమందిరోపాంత ఘనమార్గమున గోనేటిముందటను మంద మందప్రయాణములతో నిందిరాపతి మెరయగాను ఏకాంత ముఖగోష్టినింపొంద మానవానీకంబులెడ గలసి నిలిచి సేవింప గాంతాకదంబముల హస్తముల కంకణఝణత్కారములు నిగుడ జామరములిడగ జోకైన మణిగణస్తోమాంకితంబులై సొంపొందు నాలపట్టములు గరముల దాల్చి యేకాంతులిరువంక నెదిరి కొలువగ సకలలోకేశ్వరుడు మెరయగాను బంగారుపత్రిమలకు ప్రతులైన దివిజలో కాంగనలు ఘనవిమానాంగణంబుననుండి చెంగలువలును మంచిసేవంతిరేకులను చెలగి యిరుగడ జల్ల గాను మంగళాత్మకములగు మహితవేదాంత వేదాంగవిద్యలకు ప్రియమంది చేకొనుచు దిరు వేంగళేశ్వరుడు గడు వేడుకలతోడ దిరు వీథులను విరించగాను
__label__Devotional అన్నిటా నీ పెంపు వింత హనుమంత నీవున్న చోటు నిశ్చింతమో హనుమంత రాముని సేనలగాచి రావణు గర్వమడచి ఆముకొన్న బలవంత హనుమంతా గోమున జలధి దాటి కొండతో సంజీవి దెచ్చి ధీమంతుడవైతివింత దివ్య హనుమంత చుక్కలు మొలపూసలై సూర్యమండలము మోచె అక్కజపు నీ రూపంత హనుమంత చొక్కమై మీరుండగాను సుగ్రీవాదులకెల్లా అక్కర లేదించుకంతా హనుమంతా జంగచాచి చేయెత్తి సరి బిడికిలించుక అంగము నిక్కించితెంత హనుమంత రంగగు శ్రీవేంకటాద్రి రాముని దేవి కిచ్చితివంగులియ్యక మొక్కంత హనుమంతా
__label__Devotional ఏమని విన్నవించేను యెన్నెని కాచేవు నీవు శ్రీమాధవుడ నీకు జేతికి లోనయ్య పుట్టినదె వొకతప్పు భువిమీద నటమీద నెట్టన సంసారినౌటే నిజము రెండోతప్పు రట్టుకెక్కి దొరనౌటే నెట్టన మూడోతప్పు యిట్టె కావు కావకుండు మిదివో నాతప్పు అన్నపానములు గోరినదియే మొదలి బందె యెన్నగ గాంతల గూడుటిదివో రాతిటిబందె కన్నవారి వేడేది కడతొడుకుబందె కొన్నిట నేమి గొనేవు కొనవయ్య బందె కొన బుణ్యపాపాలే గొడియకట్లు రెండు కొనిరి నీదాసులే కోరిన తప్పుదండము వినవయ్య యిదివో శ్రీ వేంకటేశ నామనవి మనుగాపు జేసితివి మన్నించవయ్య
__label__Devotional నీవే మాకు దిక్కు నిన్నే తలతుము కావు మా నేరమెంచక కరుణానిధీ నెట్టన సూర్యులోని నెలకొన్న తేజమా గట్టిగా జంద్రునిలోని కాంతిపుంజమా పుట్టిరక్షించే యజ్ఞపురుషుని ప్రకాశమా వొట్టుక దేవతలలోనుండిన శక్తీ సిరులుమించిన యట్టిజీవులలో ప్రాణమా గరిమ వేదములలో గల యర్థమా పరమపదమునందు బాదుకొన్న బ్రహ్మమా చరాచరములలో సర్వాధారమా జగములో వెలిసేటిసంసారసుఖమా నిగిడినమంత్రముల నిజమహిమా మిగుల శ్రీవేంకటాద్రిమీదనున్నదైవమా ముగురువేల్పులలోని మూలకందమా
__label__Devotional ఏటిసుఖము మరి యేటిసుఖము నొకమాటమాత్రమున నటమటమైన సుఖము కొనసాగుదురితములె కూడైన సుఖము తనువిచారములలో దాకొన్న సుఖము పనిలేనియాసలకు బట్టయిన సుఖము వెనుకముందర జూడ వెరగైన సుఖము నిందలకులోనైన నీరసపు సుఖము బొందికిని లంచంబుపుణికేటి సుఖము కిందుపడి పరులముంగిలి గాచుసుఖము పందివలె తనుదానె బ్రదికేటి సుఖము ధృతిమాలి యిందరికి దీనుగడు సుఖము మతిమాలి భంగములు మఱపించు సుఖము పతివేంకటేశుకృప పడసినది సుఖము యితరంబులన్నియును నీపాటి సుఖము
__label__Romantic ముద్దుగారగా నిదె ముంగిట నిలుచున్నాడు వొద్దికేంగి చెలులెల్ల వూరడించరే వేకువజామున లేచి వేడుక క్రిష్ణుడు తల్లి ఆంకలయ్యీ ననుచు వొయ్యనె మంచము దిగి కాంకలతో వసివాడి కన్నులు పులుముకొంటా యేకరుచు నున్నవాడు యెత్తుకోరే బిడ్డని బాలులతో వూరనెల్ల బరువులు వెట్టి పెట్టి చాలుకొని యాడి యాడి జామెక్కంగా వచ్చి కేలుచాచి వెన్నడిగి కిందుపడీ యంతలో బేలులై వుండగనేల పెట్టరే బిడ్డనికి మట్టమద్యాన్నపువేళ మలయుచు నింటిలోనే చట్టులపెరుగు వేండీ చాల బెట్టరే మీరు పట్టపుశ్రీవేంకటాద్రిపై కీలుకొనె నిదె అట్టిట్టనక వీని నాదరించరే
__label__Romantic మిక్కిలి నేర్పరి యలమేలుమంగ అక్కర దీరిచి పతినల మేలుమంగ కన్నులనె నవ్వునవ్వి కాంతుని దప్పక చూచి మిన్నక మాటాడీనలమేలుమంగ సన్నలనె యాస రేచి జంకెన బొమ్మలు వంచి అన్నువతో గొసరీని యలమేలుమంగ సారెకు జెక్కులు నొక్కి సరుసనె కూచుండి మేరలు మీరీ నలమేలుమంగ గారవించి విభునికి గప్పురవిడెమిచ్చి యారతులెత్తీనదె యలమేలుమంగ ఇచ్చకాలు సేసి సేసి యిక్కువలంటి యంటి మెచ్చీనతని నలమేలుమంగ చెచ్చెర కౌగిట గూడి శ్రీ వేంకటేశ్వరుని అచ్చముగానురమెక్కీ నలమేలుమంగ
__label__Devotional భావించి నేరనైతి పశుబుద్ధి నైతిని యీవల నా యపచార మిది గావవయ్యా హరి నీవు ప్రపంచమందు బుట్టించితి మమ్ము పరము నే సాధించేది బలుద్రోహమవు గాదో సిరుల నేలేటివాడు చెప్పినట్టు సేయక విరసాలు బంట్లకు వేరే సేయ దగునా పంచేంద్రియములు నాపై బంపువెట్టితివి నీవు యెంచి వాని నే దండించేదిది నేరమౌ గాదో పెంచేటి తల్లిదండ్రులు ప్రియమై వడ్డించగాను కంచము కాల దన్న సంగతి యాబిడ్డలకు మిక్కిలి సంసారము మెడగట్టితివి నాకు అక్కర నే వేసారేది అపరాధమవు గాదో దిక్కుల శ్రీవేంకటాద్రి దేవుడ నీవియ్యగాను యెక్కడో జీవుడ నేను యెదురాడ దగునా
__label__Devotional ఈతడే ముక్తిదోవ యీతడే మాయాచార్యు డీతడు గలుగబట్టి ఇందరు బదికిరి అదివో తాళ్లపాక అన్నమాచార్యులు యిదె వీడె శ్రీవేంకటేశు నెదుట వెదవెట్టి లోకములో వేదములన్నియు మంచిపదములుసేసి పాడి పావనము సేసెను అలరుచు దాళ్లపాక అన్నమాచార్యులు నిలిచి శ్రీవేంకటనిధియే తానై కలిదోషములు వాప ఘనపురాణములెల్ల పలుకుల నించినించి పాడినాడు హరిని అంగవించె దాళ్లపాక అన్నమాచార్యులు బంగారు శ్రీవేంకటేశు పాదములందు రంగుమీర శ్రీవేంకట రమణుని యలమేలుమంగను యిద్దరి బాడి మమ్ము గరుణించెను
__label__Devotional కొలిచితే రక్షించే గోవిందుడితడు యిలకు లక్ష్మికి మగడీ గోవిందుడితడు గోవర్ధనమెత్తినట్టి గోవిందుడితడు వేవేలుగొల్లెతల గోవిందుడితడు కోవిదుడై ఆలగాచే గోవిందుడితడు ఆవలగంసుజంపిన ఆగోవిందుడితడు క్రూరకాళింగమర్దన గోవిందుడితడు వీరచక్రాయుధపు గోవిందు డితడు కోరి సముద్రాలు దాటే గోవిందుడితడు ఆరీతి బాలుర దెచ్చేయా గోవిందుడితడు కుందనపుకాశతోడి గోవిందుడితడు విందుల రేపల్లె గోవిందుడితడు పొంది శ్రీవేంకటాద్రిపై పొసగ దిరుపతిలో అందమై పవ్వళించిన ఆ గోవిందుడితడు
__label__Devotional ఎటువలె సిద్దించు నీ పనులు యెవ్వరు విన్నానవ్వుదురు తటుకున నుండుట దాలిగుంతయట తలపులు మేడామాడుగులు నీవే బ్రహ్మాండనాథుడవు నే నొక మశకమను యీవల నీ ప్రత్యక్షము గోరెద నెక్కడి కెక్కడ అసంగతం ఆవటించి నేజేసిన వైతే నపరాధంబులు వేవేలు కావ వనుచు నే నిన్ను బలికెదను కడు సాహసుడగా నేను నిక్కము నీవు స్వతంత్రుడవు నేమాయాపరతంత్రుడనూ యిక్కువ నీపై భక్తి నేసెదను యెక్కడికెక్కడ అసంగతం యిక్కడ నే మోచినది కన్గొనగ నేడుజానలది శరీరము కక్కసించి నిను ధ్యానము సేసెద కడుసాహసుడగా నేను హెచ్చిన నీ చిత్తము గానా యేచిన నా భాగ్యము దెలియా యిచ్చలనే బయలకు మొరవెట్టెద యెక్కడి కెక్కడ అసంగతం కచ్చు పెట్టి శ్రీవేంకటనాయక కరుణించితి విటు నను నీవే గచ్చుల వూరకె నిన్ను బొగడెదను కడుసాహసుడగా నేను
__label__Romantic ధారుణీపతికిని దలబాలో బహు దారారతునకు దలబాలో హేమవర్ణునకు నిందిరాపతికి దామోదరునకు దలబాలో సామజభయరక్షకునకు దులసీ ధామునకు హరికి దలబాలో కలికిరుకిమిణికి గడు దమకించి తలదైవమునకు దలబాలో మలసి సత్యభామకు బతిపంకజ దళనేత్రునకును దలబాలో తిరువేంకటమున దినపెండ్లిగల తరుణులపతికిని దలబాలో యిరవుగ బాయక యిందిర నురమున ధరియించుహరికి దలబాలో
__label__Devotional ఎవ్వడో కాని యెరగరాదు కడుదవ్వులనే వుండు తలపులోనుండు ఎడయవు తనరెక్క లెగసిపోలేడు కడు దాగుగాని దొంగయు గాడు వడి గిందుపడును సేవకుడును గాడు వెడగుగోళ్ళు వెంచు విటుడును గాడు మిగులాబొట్టివాడు మింటికిని బొడవు జగడాలు తపసివేషములును మగువకై పోరాడు మరి విరక్తుడును తగుగాపుబనులు నెంతయు దెల్లదనము తరుణుల వలపించు తగిలి పై కొనడు తురగము దోలు రౌతును గాడు తిరువేంకటాద్రిపై దిరుగు నెప్పుడును పరమమూర్తియై పరగు నీఘనుడు
__label__Devotional వాడె వేంకటేశుడనే వాడె వీడు వాడి చుట్టు గైదువ వలచేతివాడు కారిమారసుతుని చక్కని మాటలకు జొక్కి చూరగా వేదాలగుట్టు చూపినవాడు తీరని వేడుకతో తిరుమంగయాళువారి ఆరడి ముచ్చిమి కూటి కాసపడ్డవాడు పెరియాళువారి బిడ్డ పిసికి పైవేసిన విరుల దండల మెడవేసినవాడు తరుణి చేయి వేసిన దగ్గరి బుజము చూచి పరవశమై చొక్కి పాయలేని వాడు పామరుల దనమీద పాటలెల్లా బాడుమంటా భూమికెల్లా నోర నూరి పోసినవాడు మామకూతురలమేలుమంగ నాచారియు దాను గీముగానే వేంకటగిరి నుండేవాడు
__label__Romantic తరుణి నీ యలుకకెంతటిదింతినీ వేళ గరుణించగదర వేంకటశై లనాథా ఒకమారు సంసారమొల్ల బొమ్మని తలచు ఒకమారు విధిసేతలూహించి పొగడు ఒకమారు తనుజూచి వూరకే తలవూచునొకమారు హర్షమున నొంది మే మఱచు నిన్ను జూచి వొకమారు నిలువెల్ల బులకించు తన్ను జూచి వొకమారు తలపోసి నగును కన్ను దెరచి నినుజూచి కడు సిగ్గువడి నిలిచి యిన్నియును దలపోసి యింతలో మఱచు వదలైన మొలనూలు గడియించు నొకమారు చెదరిన కురులెల్ల జెరుగునొకమారు అదనెరిగి తిరువేంకటాదీశ పొందితివి చదురుడవు నిను బాయజాలదొక మారు
__label__Romantic ఇదిగో యలమేల్మంగ యింత బత్తి నీమీద పొదిగొన్న నీకు వలపులు గుమ్మరించీని పడతి నీ గుణాలకు పలుమారు మెచ్చిమెచ్చి వుడివోని సంతోసాన నోలలాడీని కడు నీ చక్కదనాలు కాంతలతో జెప్పి చెప్పి వెడగు బులకలతో విఱ్ఱవీగీని నేరుపుల మీచేతలు నెమ్మది జూచి చూచి కోరికలు కొనసాగ గుబ్బతిలీని కూరిమితోడుత నీ కొలువులు సేసి చేసి చేరి నీతో వేడుకల జెలరేగీని సేసవెట్టీ నీపై నిదె సెలవుల నవ్వి నవ్వి ఆసల గాగిట నిన్ను నప్పళించీన రాసికెక్క నీ వేలగా రతుల శ్రీవేంకటేశ పోసరించి యన్నిటాను భోగించీని
__label__Romantic భావించి చూడరే పడతులాల చేవదేరి మహిమలు చెలగినట్టుండెను పరమపురుషునికి పచ్చకప్పురముకాపు తిరుమేన నమరెను తెల్లనికాంతి ధరలో బాలజలధి తచ్చేటివేళను మురిపెమై తుంపురులు ముంచినయట్టుండెను తవిలి యీదేవునికి తట్టుపుణుగుకాంపు నవమై మేన నమరె నల్లనికాంతి తివిరి గోవర్ధనమెత్తిననాడు నిడుకొని ధ్రువమై మేఘకాంతులు తొలకినట్టుండెను శ్రీవేంకటేశునికి సింగారించిన సొమ్ములు బావించ మేన నమరే బంగారుకాంతి తావుగా నలమేల్ మంగ తనవుర మెక్కగాను వేవేలుసంపదలెల్ల వెలసినట్టుండెను
__label__Romantic జయ లక్ష్మి వరలక్ష్మి సంగ్రామవీరలక్ష్మీ ప్రియురాలవై హరికి బెరసితివమ్మా పాలజలనిధిలోని పసనైన మీగడ మేలిమి తామరలోని మించవాసన నీలవర్ణునురముపై నిండిననిధానమవై యేలేవు లోకములు మమ్మేలవమ్మా చందురుతోడ బుట్టిన సంపదల మోఱుగవో కందువ బ్రహ్మల గాచే కల్పవల్లి అందిన గోవిందునికి అండనే తోడునీడవై వుందానవు మా ఇంటనే వుండవమ్మా పదియారువన్నెలతో బంగారుపతిమ చెదరని వేదముల చిగురుబోడి యెదుట శ్రీ వేంకటేశు నిల్లాలవై నీవు నిదుల నిలిచేతల్లి నీవారమమ్మా
__label__Devotional ఊరకే వెదకనేల వున్నవి చదువనేల చేరువనె వున్నదిదె చెప్పరాని ఫలము కోపము విడిచితేనె పాపము దానే పోవు దీపింప సుజ్ఞానముతెరు విదివో లోపల మనిలుడై లోకముమెచ్చుకొరకు పైపైగడిగితేను పావనుడౌనా ముందరికోరిక వోతే ముంచిన బంధాలు వీడు కందువ నాస మానితే కైవల్యము బొందిలోన నొకటియు భూమిలోన నొకటియు చిందు వందు చిత్తమైతే చేరునా వైకుంఠము కాంతల పొందొల్లకుంటే ఘనదుఃఖమే లేదు అంతరాత్మ శ్రీవేంకటాద్రీశుడు అంతట మాటలె యాడి హరి శరణనకుంటే దొంతినున్నభవములు తొలగునా వివేకికి
__label__Romantic అన్నిటా భాగ్యవంతుడ వౌదు వయ్యా సన్నలు సేసీ నిదె చక్కని జవరాలు మోము చూచి నీ మీద మోహము చల్లీ నేడు ప్రేమగలసేసపాల పెండ్లికూతురు చేముట్టి సరసమాడి సేవలెల్లాజేయజొచ్చె ఆమని నవ్వులతో మోహపు దేవులు మల్లాడి యడుగులకు మడుగులు వరచీని చెల్లుబడిగలిగిన చెలిమికత్తె వుల్లము గరగను నీ బడివట్టి పెనగీని బల్లిదురాలైన నీ పాయరాని చుట్టము గక్కన నిన్నుజూచి కాగిట బాయక కూడె మిక్కిలినేర్పుల యలమేలుమంగ ఇక్కవతో శ్రీవేంకటేశ నన్ను నేలితివి పక్క బాయ దక్కుమీది బంగారు పతిమ
__label__Devotional నేలమిన్ను నొక్కటైన నీబంటు వొక్కవేలనే యక్షుని దెగవేసెగా నీ బంటు ఉంగరమెగరవేసి యుదధిలో బడకుండ నింగికి జెయిచాచె నీబంటు చంగున జలధిదాటి జంబుమాలి నిలమీద కుంగదొక్కి పదముల గుమ్మెగా నీబంటు వెట్టగా రావణు రొమ్మువిరుగ జేతనే గుద్దె నిట్టతాడువంటివాడు నీబంటు దిట్టయై మందులకొండ తేజమున నడురేయి పట్టపగలుగ దెచ్చె బాపురే నీబంటు అలర నన్నియు జేసి అజునిపట్టానకు నిలుచున్నా డదివో నీబంటు బలువేంకటేశ ఈ పవననందనుడు కలిగి లోకములెల్ల గాచెగా నీబంటు
__label__Devotional రాముడిదే లోకాభిరాము డితడు గోమున పరశురాముకోప మార్చెనటరే యీతడా తాటకి జించె యీపిన్నవాడా ఆతల సుబాహు గొట్టి యజ్ఞము గాచె చేతనే యీకొమరుడా శివునివిల్లు విఱిచె సీతకమ్మ బెండ్లాడె చెప్ప గొత్త గదవె మనకౌసల్యకొడుకా మాయమృగము నేసె దనుజుల విరాధుని తానే చెఱిచె తనుమాడె నేడుదాళ్లు తోడనే వాలి నడచె యినకులు డితడా యెంతకొత్త చూడరే యీవయసుతానే యాయెక్కువజలధి గట్టి రావణు జంపి సీత మరల దెచ్చెను శ్రీవేంకటేశు డితడా సిరుల నయోధ్య యేలె కావున నాటికి నేడు కంటి మిట్టె కదరే
__label__Devotional ఏమఱకు జీవుడా యే కాలమూ నేమముతో నుండితేనే నిలుచును కాలము కడగి జూజమాడితే గడచీన కాలము నడుమ వేటలాడితే నడచీని కాలము జడియుచు నిద్రించితే జరడీని కాలము నిడివి హరి గొల్చితే నిండుకుండు గాలము సతులంసంగడి నున్న సమసీని కాలము వెతల బొరలినాను వెళ్ళీని కాలము సతతము దొంగిలినా చనిపోయీ గాలము వ్రతియై యుండితేను వసమౌను కాలము పాలుమాని వుండినాను పరివోవు గాలము కూళగోష్టినుండినాను కొంచపడు గాలము మేలులో శ్రీవేంకటేశు మేటికతలు వినుచు తాలిమితో నుండినాను దక్కియుండు గాలము
__label__Romantic మేలు మేలు యీ మెలుత చందములు పోలిక లొకటై పొదలీ నీకు తరుణి నిన్ను గడు దగులగ నాడీ తిరమగు వావులు దెలిపీని గరిమల నిను దమకంబులు రేచీ పొరుగున నెన్నటి పొందో కాని చనవులు సేసుక సరి గూచుండీ ననుపులు మిగులగ నవ్వీని మనసు గరంగగ మర్మము లంటీ తనియ ది దెంతటి తగులోకాని కొలువులు సేయుచు కుచములు నొరసీ సలిగెతో సేసలు చల్లీని యెలమిని శ్రీవేంకటేశ నన్నేలితి విల నిను దా నెపు డెనసీనోకాని
__label__Devotional ఇదియే వేదాంత మిందుకంటె లేదు యిదియే శ్రీ వేంకటేశుని మతము విరతియే లాభము విరతియే సౌఖ్యము విరతియే పో విజ్ఞానము విరతిచే ఘనులైరి వినకవారెల్ల విరతిబొందకున్న వీడదు భవము చిత్తమే పాపము చిత్తమే పుణ్యము చిత్తమే మోక్షసిద్ధియును చిత్తమువలెనే శ్రీ హరి నిలుచును చిత్త శాంతి లేక చేరదు పరము యెంత చదివినా యెంత వెదికినా యింతకంటె మరి యికలేదు యింతకంటె శ్రీ వేంకటేశుదాసులౌట యెంతవారికైన యిదియే తెరువు
__label__Romantic దేవ నీవునికి తేటతెల్లమాయను భావించ మాకు గన్నులపండుగాయను పన్నీటిజలకములు భామకనుచూపులును యెన్నికె గూడుక నీమైనేరులై పారె తిన్ననిచెమటలెల్లా తిరుమేననెల్లా నిండి అన్నిటా ముత్యాలపెనుహారములాయ తెల్లని కప్పురకాపుతెఱవనవ్వులు గూడి పొల్లుగాని పుప్పొళ్ళపోగులాయను మెల్లనె నీవురూపుల మించుల రవలురేగి వొల్లనె తడిసూళ్ళవొత్తులాయను అంగంపు బుళుగుకాపు అలమేలుమంగ గూడి సింగారాలాయను మంచిసిరులాయను ముంగిట శ్రీ వేంకటేశ మోహనపుమీకూటమి సంగతి బువ్వుదండల జాడలాయను
__label__Romantic కానీవోయి అందుకేమి కడపరాయ కానవచ్చె నీపనులు కడపరాయా కప్పురమియ్యగదోయి కడపరాయ కప్పవోయి పచ్చడము కడపరాయ కప్పమివే మాచన్నులు కడపరాయ నీకు కప్పులు మోవి నున్నవి కడపరాయ కాలు దాకించకు మంత కడపరాయ గాలపుచూపులు మాని కడపరాయ కాలమందె నీవారము కడపరాయ మాలో కైలాటాలు వెట్టుమీ కడపరాయ కందులేని వలపుల కడపరాయ గందము మామేననిదే కడపరాయ కందర్పజనక వోకడపరాయ కందువ శ్రీవేంకటాద్రి కడపరాయా
__label__Devotional కేవల కృష్ణావతార కేశవా దేవ దేవ లోకనాథ దివ్య దేహ కేశవా కిరణార్క కోటి తేజ కేశవా హరి లక్ష్మీ నాయక యాది కేశవ గిరి రాజసుత నుత కేశవ నమో శరధి గంభీర శాయి జయ జయ కేశవా కేకిపింఛావతంస కేశవ శ్రీ కర గుణాభి రామ చెన్న కేశవ కేక వాహన వరద కేశవ పాక శాసన వంద్య భళి భళి కేశవా కింకర బ్రహ్మాది గణ కేశవ నా మాంకిత శ్రీ వేంకటాద్రి కేశవ కుంకుమాంకవక్ష వెలిగోట కేశవ సర్వ శంకా హరణ నమో జగదేక కేశవా
__label__Devotional ఎంత వెఱ్ఱి గొండదవ్వి యెలుక బట్టెద నేను పంతపు శ్రీహరి నాభ్రమ వాపవే పడనిపాట్ల బెక్కుపనుల దిరుగుటెల్ల కుడిచేపట్టెడు గూటికొర కింతే కా కడదాకా జెలులతో గాపురము సేయుటెల్ల వొడలు మరచియుండే వొక్క నిమిషానికా ఘనమైన గృహములు గట్టుకొనుటెల్లాను తనువు మోచేయంతటికే కా తనివోని మతిలోని తలపోత లెల్లాను యెనసిన బదుకు తా నెంచుటకే కా యింతలోని పనియని యెరగని చేతలెల్లా సంతకూటముల యీసంసారానకా చెంతలశ్రీవేంకటేశ చేరి నీకే శరణంటే యింతక మున్నిటినేర మేమనేవో కా
__label__Devotional పెక్కులంపటాల మనసు పేదవైతివి నీకు నెక్కడా నెవ్వరులేరు యేమిసేతువయ్యా కన్నుమూయ బొద్దులేదు కాలు చాచ నిమ్ములేదు మన్నుదవ్వి కిందనైన మనికి లేదు మున్నిటివలెనే గోరుమోపనైన జోటు లేదు యిన్నిటా నిట్లానైతి వేమి సేతువయ్యా అడుగిడగ నవ్వల లేదు అండనైన నుండలేదు పుడమి గూడు గుడువనైన బొద్దులేదు వెడగుదనము విడువలేదు వేదమైన జదువలేదు యెడపదడప నిట్ల నీకు నేమిసేతువయ్యా వుప్పరములు మానియైన నుండలేదు లోకమందు నిప్పుడైన నీవిహర మిట్ల నాయను చెప్పనరుదు నీగుణాలు శ్రీవేంకటేశ యిట్లనెప్పుడును ఘనుడ వరయ నేమిసేతువయ్యా
__label__Romantic ఏమీ నెఱగని నన్ను నింత సేసెను నామగడై యిట్లానే నన్ను నేలమనవే నవ్వులునవ్వి నన్ను నమ్మించెను పువ్వులు వేసి కొంత బుజ్జగించెను చివ్వన జెనకి మేను చిమ్మిరేచెను తవ్వి తవ్వి వలపులు తలపించెను లాసిలాసి మెల్లనే మేలములాడెను వాసికెక్క నాచే సేవలుగొనెను ఆసలు వుట్టించి విడెమంది యిచ్చెను సేసచల్లి నన్ను నిట్టె సిగ్గుల నోలార్చను వాడాక సేసి నాకు వరుసిచ్చెను వీడుదోడుగానే మోవివిందు చెప్పెను కూడె శ్రీ వేంకటగిరి గోవిందరాజు వేడుకల నన్ను గడు వెలయించెను
__label__Devotional భారము నీపైవేసి బ్రదికియుండుటే మేలు నారాయణుడ నీవే నాకు గలవనుచూ శరణన వెరపయ్యీ సామజము గాచినట్టు వరుస దావతిపడి వచ్చేవంటా హరి కృష్ణ యన వెరపయ్యీ ద్రౌపదివర మిరవుగ నిచ్చినట్టు యిచ్చేవో యనుచు చేత మొక్క వెరపయ్యీ చీర లిచ్చి యింతులకు బాతిపడ్డట్టే నన్ను బైకొనే వంటా ఆతల నమ్మగ వెరపయ్యీ బాండవులవలె గాతరాన వెంట వెంట గాచియుండే వనుచు ఆరగించుమన వెరపయ్యీ శబరివలె ఆరయ నెంగిలి యన కంటే వంటా యేరీతి నన వెఱతు యిచ్చైనట్ల గావు కూరిమి శ్రీ వేంకటేశ గోవుల గాచినట్లు
__label__Romantic నిను బాసినయట్లు నెలతకు వియోగదశ లెన్నడును దోప విది యేమోగాని నిను దలచి లలితాంగి నీరూప మాత్మలో గని నీవు నవి బయలు కౌగిలించినది తనర నాకాశతత్త్వము నీమహత్త్వమని వనిత యెవ్వరిచేత వినెనోకాని నిను బొగడి నీరూపు కనుదోయి కెదురైన తనివి దీఱక బయలు తగ జూడదొడగి మునుకొన్న సర్వతోముఖుడ వనగా నిన్ను వెనుక కే భావమున వినెనో కాని తలపునను వాకునను దలప దలపగ నీవు కలసి యీ కమలాక్షి గౌగిలించితివి తెలసితిమి వేంకటాధిపతి నీ విన్నింట గలవనెడిమాట నిక్కంబువోకాని
__label__Devotional సకలము జదివిన శాస్త్రము లెఱిగిన శుకధ్రువాదు లిటు చూపినది భవభవములకును ప్రకృతులు వేరే భువి నామరూపములు వేరే యివల నీదాస్యం జెప్పుడు నొకటే కవిసిన నీ మాయ గడిచినది మతము మతమునకు మార్గము వేరే అతిసంశయములు అవి వేరే గతి నీ శరణము గలిగిన దొకటే యితవగు మోక్షం బిచ్చేది జాతి జాతి యాచారము వేరే ఆతల మోక్షంబది యొకటే శ్రీతరుణీశ్వర శ్రీవేంకటేశ్వర చేత మాగురుడు చెప్పినది
__label__Romantic ఏమని విన్నవించేము యెందాకాను నీమనసే యెఱుగును నేడెంతసేసేవు వలపెల్లా నొక్కటే వారివారిలోపల కొలదిమీరినయట్టిగుణాలు వేరు చెలిమీ నటువంటిదే చెప్పి చూపబోఇతేను వెలలేని నేర్పులు వేవేలు గాని మన సందరివంటిదే మరిగివుండేయపుడు ననుపులసరసాలే నానాగతులు తనువు లొద్దికైనవేళ తరితీపు లెంచితేను చెనకులో సన్నలే చిత్రములుగాని పొందులు నెప్పటివే భోగించేయప్పుడు మందలించి కరగించేమర్మాలు వింత చెందితివి నన్ను నిట్టె శ్రీ వేంకటేశ్వర విందుల మోవియీవులే వేడుకలు గాని
__label__Devotional విడువరా దెంతైనా వెఱ్ఱివాడనైన నీకు కడవారు నవ్వకుండా గాచుకో నన్నును జ్ఞానము నే నెఱగ నజ్ఞానము నే నెఱగను మానను విషయములు మరిగెంతైనా నీనామము నొడిగి నాదాసుడ ననుకొందు దీనికే వహించుకొని తిద్దుకో నన్నును అకర్మము నెఱగను సుకర్మము నెఱగను ప్రకటసంసారముపై పాటు మానను వొకపనివాడనై వూని ముద్రధారినై తి మొకమోడి యిందుకే గోమున నేలు నన్నును వెనక గానను ముందు విచారించి కానను నినుపై దేహధారినై నీకు మొక్కేను ఘనుడ శ్రీవేంకటేశ కన్నులెదుట బడితి కని పోవిడువరాదు కరుణించు నన్నును
